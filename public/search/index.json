[{"content":"Useresti oggi un computer di DICIOTTO anni fa? Io lo ho fatto per qualche giorno e adesso te lo racconto, perché ho sotto le dita una tastiera che\u0026hellip; mo\u0026rsquo; ti dico, aspetta.\nDato che le ferie invernali di inizio 2024 sono state all\u0026rsquo;insegna di influenze e malesseri, ne ho approfittato per fare un esperimento nerd di quelli che facevo da giovane.\nHo preso questo IBM ThinkPad X60, un PC ultraportatile di quelli piccolini che piacciono a me e tenuto abbastanza bene, solo che è del 2006, ha 2GB di RAM e la CPU a 32bit. Insomma un osso. Per fortuna almeno dentro c\u0026rsquo;è un SSD, per dargli quel minimo di brio in più.\nPerché mai comprare un aggeggio del genere oggi?\nPerché anche i nerd hanno i loro sfizi da soddisfare!\nIl mio primo sfizio era possedere un ThinkPad pre-2012, sia per provare a scrivere un po\u0026rsquo; con la celebre \u0026ldquo;classic keyboard\u0026rdquo; e capire perché è considerata da molti appassionati la migliore tastiera della storia dei notebook, sia perché il look professionale-retrò di questi modelli è fighissimo e fosse per me lo terrei esposto come arredamento in casa.\nIl feeling amarcord dei tasti burrosi che cedono generosamente sotto le dita con questo \u0026ldquo;clak clak clak\u0026rdquo; da laboratorio di informatica universitario appagano il mio animo nerd, e continuo a scrivere di gusto.\nE così il mio primo sfizio è stato soddisfatto, facile facile.\nIl mio secondo sfizio era capire se un computer appena maggiorenne può ancora essere utile. Non credo di aver mai usato in vita mia un PC così vecchio!\nQuesto X60 è arrivato con Win10 installato e \u0026ldquo;funzionante\u0026rdquo;: le virgolette sono d\u0026rsquo;obbligo perché era totalmente inchiodato, quasi inutilizzabile, con attese snervanti praticamente dopo ogni click del mouse.\nPer sicurezza ho re-installato Win10 da zero: stesso risultato. Per avere un riferimento che userò più sotto, aprire LibreOffice Writer richiedeva 20 secondi. Qual è l\u0026rsquo;ultimo programma che hai usato aspettando per VENTI SECONDI che si avviasse?\nMa questa lentezza non è stata una sorpresa, tant\u0026rsquo;è che prima di decidere di comprare il portatilino avevo già studiato i prossimi passaggi, esplorando il mondo delle distribuzioni Linux a 32 bit ed eseguibili \u0026ldquo;live\u0026rdquo; da chiavetta usb, cioè senza installarle nell\u0026rsquo;SSD, così da testarle rapidamente.\nNe sono uscito con una decina di nomi, le ho scaricate tutte e le ho provate.\nAlcune non vedevano la scheda wifi, alcune non facevano nemmeno il boot\u0026hellip; non ho né le competenze né la voglia di risolvere questi problemi, per cui le ho cancellate man mano e ho confrontato solo quelle utilizzabili subito senza sbattimenti.\nAlla fine ha vinto antiX Linux (https://antixlinux.com), per questi motivi:\n- appena avviato occupa solo 115 MB di RAM (Win10 ne occupava 900) lasciando ampio respiro alle applicazioni che voglio usare\n- è super-reattivo e pare quasi di usare un PC recente, al netto dell\u0026rsquo;estetica essenziale\n- è organizzato in modo abbastanza logico, tanto che anche senza essere pratico di Linux riesco a trovare facilmente quello che mi serve\n- arriva con una ricca scelta di software leggero pre-installato per tutti gli utilizzi più normali di un PC (e comunque installare altri programmi col suo gestore pacchetti è senza dubbio più facile che trovare e installare un programma in Windows)\n- include già LibreOffice e Firefox in versioni 2023, che non sono proprio leggeri ma che avrei installato in ogni caso per stare tranquillo con la compatibilità con i file Word/Excel/eccetera e il rendering dei siti web - insomma il classico modello di utilizzo \u0026ldquo;office+internet\u0026rdquo;, probabilmente quello principale di qualunque PC, e soprattutto di uno vecchio e piccolo come questo, con il quale di sicuro non ci si mette a fare montaggio video.\nRiesumando qualche nozione base appresa molti anni fa su Linux, provo qualche comando da terminale, installo qualche programma aggiuntivo, tutto funziona senza problemi. Una goduria.\nDopo queste prove positive nell\u0026rsquo;ambiente antiX live eseguito da chiavetta, decido che lo voglio adottare come sistema operativo definitivo su questo PC, e così clicco l\u0026rsquo;iconcina dell\u0026rsquo;installer sul desktop: una procedura facilissima che conserva tutte le modifiche fatte live (la password del wifi, il tema grafico, le applicazioni che ho aggiunto\u0026hellip;) e che consente di compilare le informazioni necessarie all\u0026rsquo;installazione (nome utente, nome PC, fuso orario\u0026hellip;) MENTRE questa sta andando in background, invece che alla fine: tempi morti azzerati, e in meno di 5 minuti antiX è installato nell\u0026rsquo;ssd e pronto per l\u0026rsquo;uso (Win10 ci ha messo mezz\u0026rsquo;ora abbondante, più una decina di minuti aggiuntivi a fare domande su quanto vuoi essere profilato mentre lo usi, e a mostrare \u0026ldquo;Ci siamo quasi\u0026rdquo; e altre frasi del cacchio a schermo intero mentre aspetti che finisca non si sa bene cosa, più un altro paio d\u0026rsquo;ore per completare gli aggiornamenti dopo l\u0026rsquo;installazione).\nE arrivo così al punto del mio esperimento: ho usato questo ThinkPad per qualche ora \u0026ldquo;da utente\u0026rdquo;, cioè non per cincionare sul sistema ma per scrivere, navigare, un po\u0026rsquo; di Facebook YouTube Reddit Wikipedia, salvare file sulla chiavetta e riaprirli, eccetera eccetera.\nLe applicazioni locali funzionano bene, quelle più moderne (versioni 2023 di LibreOffice, Firefox, Chromium) sono ovviamente lente ad avviarsi e meno reattive che su un PC moderno. LibreOffice Writer per esempio parte in 10 secondi - che è comunque la METÀ di quanto ci metteva in Win10 a parità di versione e di PC.\nI siti web più complessi, come Facebook e YouTube, sono una vera sfida per questa macchinetta, e spingono spesso al 100% la CPU anche solo per caricare le immagini e fare lo scrolling della pagina, rendendo tutto un po\u0026rsquo; scattoso: probabilmente le tecnologie usate per realizzare le pagine web dinamiche più complesse richiedono molta elaborazione lato client. Per confronto, Wikipedia, che è un sito con pagine molto più semplici, si naviga senza rallentamenti.\nI video YouTube si vedono senza perdita di fotogrammi in Chromium, ovviamente ridotti a 720p data la risoluzione limitata del display, ma con la CPU che oscilla tra il 60% e il 100% di carico, quindi siamo proprio al limite (mentre in Win10 è stato impossibile vederne uno senza un buon 20% di fotogrammi persi).\nComplessivamente riassumerei dicendo che si può usare un PC di 18 anni fa per fare normali attività in ambito office+web, a patto di usare una distribuzione Linux leggera. Non è ovviamente tutto fluido e reattivo come su un PC moderno, ma è utilizzabile. Windows 10 invece è troppo pesante per un hardware così limitato.\nUn PC un po\u0026rsquo; più recente risolve il grosso dei problemi di lentezza, spesso anche senza abbandonare Windows, come ho già sperimentato negli ultimi mesi con una decina di computer diversi degli anni 2013-2018 che mi sono passati per le mani.\nQuesta esperienza mi riporta alla mente riflessioni già fatte molte volte sull\u0026rsquo;obsolescenza programmata, sulla foga dell\u0026rsquo;aggiornamento a tutti i costi, sulla diffusione di Windows che, in tanti dettagli che non ho scritto per non appesantire troppo il testo, mi è sembrato un sistema operativo inferiore a Linux. Chissà quanti PC sono stati rottamati dopo pochi anni perché \u0026ldquo;è diventato lento e mi sono preso il computer nuovo\u0026rdquo;.\nPC vecchi, anche così vecchi come questo ThinkPad diciottenne, una volta sostituito Windows con Linux possono essere rimessi in gioco e usati per web, email, chat, consumo di media, scrittura, didattica, e chissà quante altre cose. Magari hanno la batteria esausta, magari non hanno le porte più recenti per collegarci i dispositivi moderni, magari sono un po\u0026rsquo; grossi/pesanti, eccetera eccetera\u0026hellip; ma se proprio non me ne faccio nulla lo può usare il nonno, o la mamma, o una scuola, o un\u0026rsquo;associazione. Anzi se avete qualche input su questa cosa delle associazioni fatemi sapere, è da un po\u0026rsquo; che mi stuzzica l\u0026rsquo;idea di poter dare una mano. L\u0026rsquo;importante è non buttarli via.\nPaura di Linux perché \u0026ldquo;è complicato, è roba da smanettoni\u0026rdquo;?\nE se fosse solo un vecchio pregiudizio?\nAlla fine il modello \u0026ldquo;desktop finestre icone menu tastodestro copia-e-incolla eccetera\u0026rdquo; degli ambienti desktop Linux più diffusi è proprio quello al quale siamo abituati da decenni con Windows, e in ogni caso quello che facciamo con un PC si è spostato parecchio sul web, quindi dopo che hai lanciato il browser le differenze con Windows non le vedi neanche.\nBello bello davvero, ho imparato qualcosa di interessante e mi sono divertito assai!\n","date":"2024-01-13T00:00:00Z","image":"https://www.RaffaeleBianco.it/p/pc-maggiorenne/x60_hue70493be04258e90853c2404c1480707_85454_120x120_fill_q75_box_smart1.jpg","permalink":"https://www.RaffaeleBianco.it/p/pc-maggiorenne/","title":"PC maggiorenne"},{"content":" **TL;DR\n**\nVuoi acquistare un notebook, con un occhio al budget:\nBudget \u0026lt; 400€, o magari vuoi un portatile diverso dal solito 15\u0026quot; di plastica da grande distribuzione senza svenarti? Allora compra un ricondizionato.\nBudget \u0026gt; 400€, o ti va bene anche il 15\u0026quot; da GDO? Allora compra un notebook nuovo.\nSono in uno dei miei periodici momenti \u0026ldquo;divulgativi\u0026rdquo;, nei quali mi vien voglia di scrivere quello che ho imparato su un certo argomento, così per il gusto di scrivere.\nQuesto giro tocca ai portatili usati.\nUn annetto fa ho deciso di prenderne uno per uso personale.\nCome faccio sempre quando mi intrippo per una cosa nuova, ho iniziato a documentarmi tra forum gruppi Reddit Wikipedia YouTube eccetera, per arrivare pronto alla missione:\nAcquistare un notebook aziendale ricondizionato Lenovo Thinkpad, leggero e sottile, in ottime condizioni, con buone prestazioni, per uso web+office, spendendo il giusto.\nDi seguito \u0026ldquo;esplodo\u0026rdquo; ogni parte della frase scritta qua sopra, poi più sotto parlerò dei modelli specifici e di dove e come acquistarli.\nAcquistare Notebook Aziendale Ricondizionato Lenovo Thinkpad Leggero e sottile Ottime condizioni Buone prestazioni Uso web+office Spendendo il giusto Quale modello scegliere Formato Come si interpreta il nome del modello Altre cose da considerare per la scelta Commenti sui modelli specifici Dove acquistare Link utili Acquistare Parlando dell\u0026rsquo;acquisto di un computer, una volta ero dell\u0026rsquo;idea \u0026ldquo;non mi interessa un usato\u0026rdquo; per almeno questi motivi:\nPRESTAZIONI: i PC vecchi sono più lenti di quelli nuovi.\nESTETICA: i PC vecchi sono più brutti e/o pesanti e/o ingombranti di quelli nuovi.\nDIFETTI: il rischio di incappare in difetti estetici (strisci, crepe, segni di adesivi rimossi male) o addirittura in problemi funzionali non immediatamente evidenti è concreto e facilmente mascherabile da un venditore senza troppi scrupoli.\nIl mercato dei PC ricondizionati, che ho scoperto recentemente, mi ha insegnato una prospettiva diversa sugli stessi argomenti (tant\u0026rsquo;è che il mio acquisto è stato proprio un ultrabook ricondizionato):\nPRESTAZIONI: la stragrande maggioranza delle attività che si fanno con un PC nuovo (scrivere, leggere, guardare, ascoltare, comunicare) le faccio serenamente con un PC di 5 anni fa, senza percepire differenze.\nESTETICA: il design dei Thinkpad è rimasto coerente da più di 20 anni (fatti salvi i miglioramenti in dimensioni e peso), e per come la vedo io sono tra i notebook più belli che ci sono. Quelli di 5 anni fa sono praticamente identici a quelli attuali (le differenze sono letteralmente di qualche millimetro e qualche decina di grammi).\nDIFETTI: il venditore di PC usati ricondizionati spesso è una azienda che fornisce un minimo di garanzia post-vendita, e che non vuole sporcarsi la reputazione costruita in anni di vendite (il punteggio del venditore che vedi sulla pagina prodotto). Inoltre sia eBay che Subito, dove concentro le mie ricerche, prevedono spesso garanzie sull\u0026rsquo;acquisto tali per cui puoi fare il reso (quasi) gratuitamente se l\u0026rsquo;articolo non ti soddisfa.\nNotebook Ovviamente a parità di spesa i notebook sono più lenti dei PC desktop, ma non dovendo eseguire compiti che richiedano il massimo delle risorse hardware (esempi: videogame moderni, montaggio di video complessi, compilazione di software complessi, modellazione 3D avanzata, calcolo FEM, rendering, mining, \u0026hellip;) le prestazioni offerte dai notebook sono più che adeguate.\nIl vantaggio in termini di ingombro e praticità a favore dei notebook invece è schiacciante, e in ogni caso una docking station risolve facilmente l\u0026rsquo;esigenza di avere una postazione desktop con la tastiera e il display che preferisci.\nPer questi motivi non uso PC fissi dal 2002.\nAziendale Le linee \u0026ldquo;business\u0026rdquo; di tutti i produttori sono spesso costruite con materiali più pregiati (parlo soprattutto del telaio) rispetto a quelle \u0026ldquo;consumer\u0026rdquo;: il risultato è un notebook più leggero, più resistente, che non flette, che non scricchiola, e che è più piacevole al tatto.\nSpesso si tratta di notebook acquistati appunto da aziende/professionisti, con contratti di manutenzione tipicamente triennali, che una volta trascorso questo periodo di garanzia vengono sostituiti con modelli nuovi e venduti ad un\u0026rsquo;azienda (o ad un professionista) che si occupa di ricondizionarli e rivenderli ai privati.\nDopo soli 3 anni di utilizzo, e dopo il ricondizionamento, di norma le condizioni di questi notebook vanno dal buono all\u0026rsquo;eccellente: il mio attuale X380Y è arrivato indistinguibile dal nuovo.\n\u0026ldquo;Aziendale\u0026rdquo; significa anche \u0026ldquo;poco adatto al gaming\u0026rdquo;, quindi spesso privi di scheda video dedicata (a meno di non orientarsi sulle workstation mobile con scheda video professionale per CAD 3D, come i Thinkpad serie W e P - ma questi modelli più grossi/pesanti non sono argomento di questo articolo).\nRicondizionato C\u0026rsquo;è l\u0026rsquo;usato, e poi c\u0026rsquo;è il ricondizionato, cioè il notebook usato che è stato rimesso a nuovo prima di essere rivenduto - una specie di \u0026ldquo;tagliando\u0026rdquo; che include una o più di queste operazioni:\npulizia/igienizzazione esterna (telaio, tastiera, touchpad, display)\npulizia interna (in particolare rimozione della polvere che si accumula soprattutto nel dissipatore)\nre-pasting, cioè applicazione di nuova pasta termica tra CPU e dissipatore (per garantire temperature di esercizio più basse, e quindi minor intervento delle ventole e più anni di funzionamento, dato che la pasta termica si deteriora con gli anni, con conseguente peggioramento progressivo della dissipazione)\nformattazione ed installazione di Windows (questo viene sempre fatto, il PC arriva pronto per l\u0026rsquo;uso come era appena acquistato da nuovo)\nSpesso chi mette in vendita il PC ricondizionato fornisce anche una garanzia post-vendita, che può andare dai 15gg di reso gratuito ai 12 mesi di garanzia vera e propria.\nUn PC aziendale ricondizionato insomma, se scelto bene, è la combinazione di:\nprodotto premium\nestetica e funzionalità spesso ripristinate al nuovo (cosiddetto \u0026ldquo;Grado A\u0026rdquo;)\nprestazioni adeguate all\u0026rsquo;uso quotidiano\nrisparmio economico\nscelta sostenibile (riutilizzo hardware esistente invece di acquistare cose nuove)\nLenovo Thinkpad Tra tutte le linee di prodotto dei principali produttori di notebook Windows, mi sono innamorato della serie business Lenovo, i Thinkpad - e non sono l\u0026rsquo;unico: il web è pieno di gruppi di appassionati e di informazioni utili.\nI motivi che mi fanno preferire i Thinkpad ad altri marchi/modelli sono:\nEstetica (il look \u0026ldquo;nero con dettagli rossi\u0026rdquo; per me resta imbattibile).\nQualità dei materiali (ci sono di mezzo magnesio, fibra di vetro, carbonio, alluminio a seconda dei modelli, ed è tutta un\u0026rsquo;altra cosa rispetto alla plasticaccia ABS/policarbonato dei notebook consumer da grande distribuzione).\nQualità della tastiera (unanimemente riconosciuta tra le migliori del settore, e per me criterio fondamentale di scelta).\nNumero di porte disponibili (meno uso i dongle e più sono contento, e nella maggioranza dei Thinkpad interessanti ci sono 2 USB-C Thunderbolt, 2 USB-A, e 1 HDMI).\nPossibilità di scelta (sono notebook molto diffusi nel mercato dei ricondizionati, e coprono tutte le esigenze con modelli sia premium sia economici, e con formati sia ultracompatti sia 15\u0026quot;).\nLeggero e sottile Questo tema per me fa parte della \u0026ldquo;estetica\u0026rdquo; del notebook, non dovendo viaggiarci più di tanto, ed usando il notebook personale solo raramente e come \u0026ldquo;muletto\u0026rdquo; (perché lavoro ogni giorno con quello aziendale).\nSemplicemente: più piccolo è, più mi piace.\nQuindi mi interessano i 12\u0026quot;/13\u0026quot;, tengo d\u0026rsquo;occhio i 14\u0026quot;, ma ignoro i tradizionali 15\u0026quot; (e ovviamente anche i bisonti da 17\u0026quot;).\nI notebook più grandi sono ergonomici se ci lavori per molte ore. Spesso includono anche il tastierino numerico a fianco alla tastiera normale - comodo, ma tieni presente che la posizione di digitazione sarà decentrata verso sinistra rispetto al display; con un desktop sposti un poco la tastiera e torni \u0026ldquo;centrato\u0026rdquo;, ma con un notebook sarai perennemente \u0026ldquo;storto\u0026rdquo;, per quanto poco.\nOttime condizioni I ricondizionati si dividono grossolanamente in queste categorie, per quanto riguarda le condizioni estetiche:\nGrado A: pari al nuovo, oppure alla peggio con eventuali piccoli graffi/segni di usura visibili solo da vicino. Oggetti \u0026ldquo;ben tenuti\u0026rdquo; dal precedente proprietario e/o ricondizionati con grande cura insomma.\nGrado B: graffi/segni di usura più evidenti.\nGrado C: piccole rotture sul telaio, aloni o pixel difettosi sul display, o altri difetti.\nIn tutti i casi si tratta sempre di PC utilizzabili e funzionanti, ma per il piacere di avere un oggetto \u0026ldquo;a posto\u0026rdquo; anche esteticamente di norma cerco solo il Grado A, con le sue declinazioni A++/A\u0026ndash; a seconda della fantasia del venditore.\nBuone prestazioni Ovviamente le prestazioni di un PC non dipendono solo dalla CPU, e ci sono altri fattori (velocità dell\u0026rsquo;SSD e della RAM su tutti) che mitigano le differenze rispetto a quanto si vede nel grafico qui sotto; ma penso che questa mia che segue sia una approssimazione sufficientemente utile per farsi un\u0026rsquo;idea.\nPer ciascun modello Thinkpad \u0026ldquo;X\u0026rdquo; dal 2015 ad oggi, ho selezionato la CPU i5 più piccola che poteva/può montare. Le stesse CPU vengono montate sui corrispondenti modelli \u0026ldquo;T\u0026rdquo; più o meno (es. X280 e T480).\nDi tutte queste CPU ho poi rilevato gli indici prestazionali su CPUBenchmark.net (i valori \u0026ldquo;CPU Mark\u0026rdquo;), sia per le operazioni single-thread che per quelle multi-thread (quest\u0026rsquo;ultimo valore si può considerare come indicatore generale delle prestazioni di una CPU).\nAlcune considerazioni su questi dati:\nLa curva delle prestazioni in single-thread cresce lentamente. Questo forse aiuta un po\u0026rsquo; a spiegare il perché Windows sia tranquillamente utilizzabile anche su PC di 8 anni fa: probabilmente molte operazioni frequenti nell\u0026rsquo;uso \u0026ldquo;web+office\u0026rdquo; di fatto sono single-threaded, Windows non si \u0026ldquo;appesantisce\u0026rdquo; a furia di aggiornamenti con la stessa rapidità con cui sono cresciute le prestazioni, e una CPU non viene quasi mai impiegata al 100% (anzi, statisticamente resta per la maggioranza del tempo inutilizzata).\nLa curva delle prestazioni in multi-thread cresce più rapidamente, soprattutto nelle generazioni recenti di CPU Intel. Questo è dovuto anche all\u0026rsquo;aumento del numero di core presenti nella CPU, che per gli i5 \u0026ldquo;U\u0026rdquo; passa da 2 a 4 nella Gen8, e da 4 a 10 nella Gen12. Tuttavia, questo incremento non si riflette completamente nell\u0026rsquo;esperienza di utilizzo, perché molte operazioni \u0026ldquo;web+office\u0026rdquo; sono di fatto single-threaded.\nLe generazioni 8^, 11^, 12^ e 13^ sono le generazioni che hanno introdotto un aumento di prestazioni significativo. Le Gen11 e successive sono recenti, quindi i PC che si trovano con queste CPU sono secondo me ancora troppo costosi per un ricondizionato. I Gen8 invece sono oggi lo \u0026ldquo;sweet spot\u0026rdquo; tra prestazioni e prezzi: a meno di non voler puntare al risparmio a tutti i costi, i5/i7 Gen8 sono le CPU da cercare oggi per un ricondizionato, per quelle prestazioni multi-core quasi doppie rispetto alle precedenti generazioni, grazie al raddoppio dei core che passano da 2 a 4 (questo vale solo per i5 ed i7, non per l\u0026rsquo;i3 che resta dual-core). Queste prestazioni servono non solo per \u0026ldquo;andare più veloce\u0026rdquo;, ma anche per \u0026ldquo;sopportare meglio l\u0026rsquo;invecchiamento\u0026rdquo;.\nTra CPU Gen8 e Gen10 non cambia granché. Quindi in pratica c\u0026rsquo;è un periodo di 3 anni (dal 2018 fino al 2020) nel quale non ci sono state grandi rivoluzioni in termini di prestazioni, tuttavia i prezzi dei Thinkpad ricondizionati del 2020 sono molto più alti rispetto ai Thinkpad del 2018: si paga il fatto che sono più recenti, non più veloci. Questo significa anche che per i prossimi 2 anni probabilmente i notebook con CPU Gen8 potranno calare ancora un po\u0026rsquo; di prezzo pur rimanendo interessanti a livello di prestazioni. La Gen8 insomma resterà un riferimento ancora per un bel po\u0026rsquo; nel mondo dell\u0026rsquo;usato. Nel frattempo iniziano a comparire gli annunci per notebook con CPU Gen10, perché i famosi \u0026ldquo;3 anni di garanzia\u0026rdquo; su PC del 2020 stanno finendo nel 2023, data in cui sto scrivendo.\nNon sono state realizzate CPU Gen9 di classe \u0026ldquo;U\u0026rdquo; per gli ultrabook.\nUso web+office \u0026ldquo;Dipende da cosa devi farci\u0026rdquo;.\nQuesta è la risposta jolly, sempre corretta e mai risolutiva, che tutti si sentono dare alla domanda \u0026ldquo;Che PC mi consiglieresti?\u0026rdquo;.\nL\u0026rsquo;uso \u0026ldquo;web+office\u0026rdquo; è quello classico che si fa di un PC, e con questa dicitura voglio escludere videogame, manipolazione professionale di foto/audio/video, grafica 3D e altri compiti più specialistici.\nQuesta destinazione d\u0026rsquo;uso consente di restringere il campo di scelta nel panorama dei notebook, evitando alcune linee di prodotto con pesi, misure, e costi più elevati a causa dell\u0026rsquo;hardware più performante, che di solito è costituito da una scheda video dedicata e da una CPU di classe diversa dalla \u0026ldquo;U\u0026rdquo;, quindi più vorace di corrente elettrica, quindi che scalda di più, quindi che necessita di un sistema di dissipazione più importante, cioè più grosso e pesante, e con più spazio interno per far passare l\u0026rsquo;aria calda espulsa.\nNel caso dei Thinkpad, per coprire questo caso d\u0026rsquo;uso con macchine snelle e performanti trovo interessanti le linee X e T.\nEsistono anche le linee L (mid-range) ed E (economici), che consentono di risparmiare qualcosa perché il telaio è un po\u0026rsquo; più grande e pesante, e costruito con materiali più convenzionali: se trovi prezzi interessanti su modelli L approfondisci, mentre io eviterei gli E.\nSpendendo il giusto Una volta risolto il \u0026ldquo;cosa devi farci\u0026rdquo;, c\u0026rsquo;è l\u0026rsquo;altra domanda importante: quanto ha senso spendere?\nMi sono fatto l\u0026rsquo;idea che ci sia un \u0026ldquo;valore soglia\u0026rdquo; del prezzo, da rilevare sul mercato del nuovo, che determina la scelta da fare in base al budget disponibile.\nPer trovare questo \u0026ldquo;valore soglia\u0026rdquo; io faccio così, ci vuole un minuto:\nVado su un sito di grande distribuzione (es. Mediaworld), alla pagina dei notebook.\nLi ordino per prezzo crescente.\nScorro dal più economico a salire, verificando per ognuno la CPU, ed evitando tutti quelli con CPU Celeron o Pentium (sono tutti quelli più economici).\nIl primo che trovo con CPU i3/i5/Ryzen avrà un prezzo che è il \u0026ldquo;valore soglia\u0026rdquo;.\nSe il mio budget è pari o superiore a quel \u0026ldquo;valore soglia\u0026rdquo;, e mi vanno bene eventualmente sia il formato (es. 15\u0026quot;) che la qualità del telaio (quasi sicuramente in plastica sui modelli più economici), allora meglio acquistare un notebook nuovo, proprio quello del valore soglia oppure uno ancora migliore, perché sarà un PC moderno con prestazioni elevate e coperto da garanzia.\nSe il mio budget invece è inferiore a quel \u0026ldquo;valore soglia\u0026rdquo; e magari voglio anche un formato diverso (es. 13\u0026quot;, oppure 2-in-1, oppure sottile, oppure tutte queste cose), allora vale la pena valutare un aziendale ricondizionato.\nQuesto soprattutto perché i vari Celeron/Pentium, che spopolano nella fascia bassa del mercato del nuovo con prezzi inferiori al \u0026ldquo;valore soglia\u0026rdquo;, hanno prestazioni tipicamente molto inferiori rispetto agli i5/i7 anche di 5 anni prima: spendendo così poco su un PC nuovo, trovarsi con un PC lentissimo già dalla prima accensione è praticamente una certezza.\nEcco un esempio pratico di oggi (Ottobre 2023):\nQui sotto riporto i dati presi da CPUBenchmark.net per le 2 CPU evidenziate sopra, tra le quali ho inserito per confronto anche un i5-5200u (la CPU più scarsa che puoi trovare su un X250/T450, notebook del 2015 che si trovano ricondizionati a prezzi tra i 100€ e i 150€); il numero arancione grande è quello che ci serve per confrontare le performance delle CPU:\nDa questi dati si deduce subito che il Celeron è da evitare senza pensarci: quel PC ha prestazioni molto inferiori al peggior i5 di 6 anni prima, e simili agli i5 di 10 anni prima; ho il sospetto che sia un fondo di magazzino o un errore di prezzo, comunque non lo comprerei nemmeno per 50€, figuriamoci per 350€.\nIl PC con CPU Ryzen, che è il nostro modello con \u0026ldquo;prezzo soglia\u0026rdquo; di oggi, nonostante monti una CPU di più di 2 anni fa, è invece un buon acquisto.\nQuindi:\nse avessi un budget di 350€, e mi andasse bene il classico \u0026ldquo;15 pollici di plastica\u0026rdquo;, allora comprerei quello con il Ryzen;\nse avessi un budget inferiore, allora cercherei un ricondizionato.\nSe però volessi un portatile più piccolo del \u0026ldquo;solito\u0026rdquo; 15\u0026quot; e/o costruito meglio, allora la valutazione sarebbe completamente diversa, perché il confronto deve spostarsi necessariamente su una fascia di prezzo più alta: i modelli nuovi con display da 13\u0026quot;/14\u0026quot; che trovo oggi sullo stesso sito, sempre evitando le CPU-ciofeca naturalmente, partono dai 700€.\nIl ventaglio di scelte tra i ThinkPad ricondizionati restando (abbondantemente) sotto tale soglia di prezzo si amplia moltissimo: parte dagli X250/T450(s) da 150€ se voglio risparmiare al massimo, passa per gli X390/T490 a circa 300€ che sono oggetti moderni con buone prestazioni, su fino agli X1C Gen7 attorno ai 500€ che sono dei gioielli (da nuovi avevano prezzi di listino attorno ai 2000€, per rendere l\u0026rsquo;idea del tipo di prodotto e del motivo per cui anche da usati hanno un prezzo così alto).\nQuale modello scegliere Una volta fissato il budget, se sei orientato all\u0026rsquo;aziendale ricondizionato allora è il momento di decidere in base al formato.\nFormato In grassetto i modelli che personalmente consiglierei per ciascun formato, commentati poi più sotto.\nQuanto grande vuoi lo schermo (e di conseguenza l\u0026rsquo;intero notebook)?\n12,5\u0026quot;: ultraportatili \u0026ldquo;da manager che viaggia\u0026rdquo;, un formato supercompatto che a me personalmente piace molto, e che purtroppo Lenovo ha smesso di produrre dopo il 2018.\nModelli Thinkpad: X250 X260 X270 X280 A285 13,3\u0026quot;: dal 2017 ad oggi questo è diventato il \u0026ldquo;formato piccolo\u0026rdquo; dei Thinkpad (e un po\u0026rsquo; di tutto il mercato).\nModelli Thinkpad: X370Y X380Y X390 X395 X13 14\u0026quot;: il taglio classico da notebook \u0026ldquo;business\u0026rdquo;, buon compromesso tra ergonomia e portabilità.\nModelli Thinkpad: T450 T460 T470 T480 A485 T490 T495 T14\nGli stessi (circa), ma più leggeri e sottili: T450s T460s T470s T480s T490s T495s T14s\nModelli Thinkpad superleggeri (1,1kg!) e sottili: X1 Carbon\n15\u0026quot;/16\u0026quot;/17\u0026quot;: questi formati non mi interessano, ma li menziono per completezza. Il 15\u0026quot; è probabilmente il formato più diffuso al mondo, spopola nella fascia bassa, ed è molto frequente in quella ad alte prestazioni (notebook per gaming o workstation mobile) insieme ai 16\u0026quot; e 17\u0026quot;.\nModelli Thinkpad: T550 T560 T570 T580 T590 X1Extreme T15 T16 P1 P16 eccetera Ti interessa un 2-in-1? Lo schermo di questi notebook è touchscreen e può essere aperto a 360° trasformando il notebook in un grosso tablet, con il pennino estraibile dalla scocca e utilizzabile in alternativa alle dita. Oppure puoi aprirlo solo per 3/4 ed appoggiare il notebook rovesciato in modalità \u0026ldquo;tenda\u0026rdquo;, comodo per occupare meno spazio sul piano d\u0026rsquo;appoggio (ad esempio sul tavolino davanti a te in treno/aereo). Lenovo li chiama \u0026ldquo;Yoga\u0026rdquo;, generalmente abbreviato con una \u0026ldquo;Y\u0026rdquo; alla fine del nome:\n12,5\u0026quot; -\u0026gt; Thinkpad X260Y\n13,3\u0026quot; -\u0026gt; Thinkpad X370Y/X380Y/X390Y/X13Y\n14\u0026quot; -\u0026gt; Thinkpad X1Y\nCome si interpreta il nome del modello Può essere utile saperlo, per agevolare ricerche e confronti:\nLa prima lettera determina la linea di prodotto:\nX = 12\u0026quot;/13\u0026quot;\nT = 14\u0026quot;/15\u0026quot;\nX1 = 14\u0026quot; sottili e leggeri\nPer X e T prodotti fino al 2019:\nLa prima cifra indica la dimensione in pollici dello schermo: X280=12\u0026quot;, T590=15\u0026quot;.\nLa seconda cifra indica la generazione e l\u0026rsquo;anno di produzione: X280=2018, T590=2019.\nSe la terza cifra è un \u0026ldquo;5\u0026rdquo;, allora si tratta di modelli con CPU AMD invece che Intel, molto meno diffusi e con prestazioni diverse, da verificare caso per caso: A275, A285, A485, X395 (hanno usato una \u0026ldquo;A\u0026rdquo; iniziale per un certo periodo\u0026hellip; giusto per complicare le cose).\nDal 2020 la nomenclatura è diventata X13/T14, seguito da Gen1=2020, Gen2=2021 eccetera.\nAlcuni modelli T hanno una \u0026ldquo;s\u0026rdquo; finale ad indicare una versione \u0026ldquo;slim\u0026rdquo; del telaio, leggermente meno ingombrante e più leggera, ottenuta di solito a discapito dell\u0026rsquo;espandibilità di RAM e/o disco (es. \u0026ldquo;T470s\u0026rdquo;).\nGli X1 Carbon seguono la nomenclatura più semplice: dall\u0026rsquo;X1 Gen1 del 2012 a salire (Gen2=2013 eccetera). Gli X1 Yoga qualcosa di simile, dall\u0026rsquo;X1 Yoga Gen1 del 2016 a salire.\nAltre cose da considerare per la scelta CPU: Intel Core i5/i7 ed AMD Ryzen sono quelli da scegliere. Evita gli i3 se possibile, a meno di non trovare un prezzaccio, perché hanno prestazioni nettamente inferiori agli i5/i7 della stessa generazione. Tra gli i5 e gli i7, a parità di generazione, non c\u0026rsquo;è gran differenza di prestazioni. Anzi, a volte capita che gli i7 soffrano maggiormente di problemi di thermal throttling, soprattutto nei notebook più sottili che hanno sistemi di dissipazione minimali per contenere pesi e dimensioni, per cui la CPU sotto carico dopo un po\u0026rsquo; tende a ridurre le prestazioni per riportare la temperatura sotto la soglia critica. Con gli i5 non ho mai letto di questi problemi invece.\nRAM: 8 GB sono il minimo per avere un sistema agile. Se trovi qualche annuncio di Thinkpad con più di 8 GB, tanto meglio. Non acquistare computer con solo 4 GB di RAM a meno che non siano espandibili, e di conseguenza metti in preventivo anche un modulo di RAM aggiuntivo (da 8 GB almeno, visti i costi ridotti). Fai attenzione perché molti Thinkpad, soprattutto i modelli sottili dal 2018 in poi, hanno la RAM saldata su scheda madre e non espandibile.\nDISCO: SSD obbligatorio, il che è scontato per i modelli più recenti, ma potrebbe non esserlo per i modelli precedenti al 2018 oppure per i \u0026ldquo;T\u0026rdquo;. Assicurati che sia un disco NVMe e non un SATA, per avere le massime prestazioni (a meno che il notebook sia un X250 o T450 che ancora non supportavano questa tecnologia).\nRISOLUZIONE: FullHD 1920x1080 praticamente obbligatoria. Puoi accettare display HD (1366x768) sugli X da 12\u0026quot;, oppure per un uso molto \u0026ldquo;base\u0026rdquo; del notebook, ma se sei abituato (ad esempio) ad affiancare 2 finestre per lavorarci allora lascia perdere la risoluzione più bassa. Risoluzioni più alte (disponibili ad esempio sugli X1, ho provato personalmente la QHD su un X1Y) non portano un grande beneficio su un display così piccolo, e consumano più batteria.\nBATTERIA: I modelli X fino all\u0026rsquo;X270 e T fino al T480 (ma non tutti i modelli \u0026ldquo;s\u0026rdquo;) hanno una batteria estraibile. Questa può essere in due formati fisici, uno che resta \u0026ldquo;a filo\u0026rdquo; con il resto del telaio, e l\u0026rsquo;altro invece con maggiore capacità che sporge verso il basso: in questo caso la tastiera sarà leggermente inclinata verso di te (il che è comodo per digitare e aiuta a mantenere la temperatura del PC più bassa, anche se l\u0026rsquo;estetica ne risente un po\u0026rsquo;) e il notebook peserà un po\u0026rsquo; di più rispetto alla batteria \u0026ldquo;slim\u0026rdquo;.\nEXTRA: Quelli che seguono sono degli \u0026ldquo;extra\u0026rdquo; opzionali, e se ti interessano devi accertarti che siano supportati (da specifiche PSREF - vedi Link più sotto) e presenti sull\u0026rsquo;esemplare che vuoi acquistare:\nSensore fingerprint: forse l\u0026rsquo;extra più importante per me. Utilissimo per fare il login in Windows immediatamente senza digitare password o pin, e sempre più richiesto anche per autenticarsi in altri contesti durante l\u0026rsquo;accesso ai servizi online.\nRetroilluminazione della tastiera: molto utile per usare il notebook in penombra, per me è uno sfizio ormai irrinunciabile.\nLogin tramite riconoscimento facciale: comodo, ma non essenziale. Ce l\u0026rsquo;ho sul notebook di lavoro, ma non si guadagna granché in comodità né in rapidità rispetto al sensore fingerprint.\nTouchscreen: Ce l\u0026rsquo;ho nel mio X380Y, ma onestamente non lo uso mai perché staccare le mani dalla tastiera o dal mouse fa perdere tempo e le ditate che restano sullo schermo sono molto fastidiose. Considera anche che un notebook con il touchscreen è sempre leggermente più pesante e spesso rispetto allo stesso modello senza touchscreen.\nCommenti sui modelli specifici X230/T430 e precedenti: non li prendo in considerazione in quanto spessi (circa il doppio rispetto alle generazioni successive elencate sotto) e pesanti - sebbene siano per me e per tanti appassionati oggetti bellissimi, con il loro aspetto \u0026ldquo;industrial\u0026rdquo; e la tastiera ritenuta da molti il riferimento imbattuto nella storia dei notebook (specie quella degli X220/T420), ed abbia avuto più volte la tentazione di acquistare un X220/X230 (o addirittura un ancora più vecchio X61/X61s) solo per il gusto di averlo\u0026hellip; ma poi sarebbe probabilmente finito tutto con un paio di installazioni di distribuzioni Linux leggere, e qualche mezz\u0026rsquo;ora di prove da nerd.\nCiò non toglie che, spendendo solo 50-100€, sia possibile avere un portatile su cui far girare Linux e lavorare tranquillamente (tra l\u0026rsquo;altro i Thinkpad sono consigliati da chi usa Linux, probabilmente per il buon supporto a livello driver hardware - ma non mi sono informato in merito).\nI modelli X240 X250 X260 X270 che seguono sono esteticamente identici tra loro, ma cambiano le porte e l\u0026rsquo;hardware che viene aggiornato ad ogni nuovo modello.\nCredo valga lo stesso anche per T440 T450 T460 T470, ma non ne ho esperienza diretta.\nX240/T440(s): evitali, sia perché sono vecchiotti, sia perché hanno un touchpad famoso per essere davvero scomodo (e posso confermarlo per esperienza diretta sul mio vecchio Thinkpad Helix, che l\u0026rsquo;aveva uguale).\nSono i primi dove Lenovo introduce le CPU Intel di classe \u0026ldquo;U\u0026rdquo;, dai consumi ridotti rispetto alle precedenti \u0026ldquo;Gen3 M\u0026rdquo; usate negli X230 (e infatti l\u0026rsquo;autonomia inizia a salire parecchio con questi X240/T440), ma anche dalle prestazioni più basse: indicativamente un i5 Gen3 \u0026ldquo;M\u0026rdquo; del 2013 ha prestazioni paragonabili ad un i5 Gen6 \u0026ldquo;U\u0026rdquo; del 2016.\nX250/T450(s): ho avuto un X250 per qualche mese, si tratta di una scelta low-budget che nel 2023 può ancora avere senso se li trovi attorno ai 100€ o poco più e se non hai esigenze particolari (es. PC per la nonna, oppure primo PC per un figlio/nipote).\nAttenzione all\u0026rsquo;effetto \u0026ldquo;appiccicaticcio\u0026rdquo; del telaio, che potrebbe essere emerso col passare del tempo: purtroppo il materiale di rivestimento leggermente gommoso tende a degradare dopo alcuni anni; se possibile verifica di persona prima di acquistare. In caso si può trattare pulendo a fondo il telaio con acqua + \u0026ldquo;gomma magica\u0026rdquo;, oppure con acqua + bicarbonato, o ancora rimuovendo fisicamente il rivestimento dal notebook con tanta pazienza, oppure \u0026ldquo;wrappando\u0026rdquo; il coperchio e il palmrest. Si trovano dei video su YouTube su tutti questi metodi.\nX260/T460(s): ho avuto anche un X260, siamo ancora in zona low-budget (attorno ai 150€ a fine 2023).\nRispetto alla serie precedente, l\u0026rsquo;SSD qui può essere PCI Express invece che SATA, con un miglioramento interessante delle prestazioni (verifica che l\u0026rsquo;esemplare che compri abbia un SSD PCIe - oppure metti in conto l\u0026rsquo;acquisto aggiuntivo, e verifica se serve un adattatore in questo caso).\nLa porta VGA è stata rimpiazzata con una più utile HDMI.\nPer il resto, valgono le stesse considerazioni fatte sopra per X250/T450.\nX270/T470(s): rispetto alla serie precedente viene introdotta una porta USB-C che consente anche di caricare il notebook (a fianco alla solita presa di ricarica Lenovo), magari perché hai un caricatore USB-C da almeno 45W che ti avanza.\nInteressanti gli esemplari con CPU Gen7, perché questa generazione di CPU supporta in hardware la decodifica video di alcuni formati molto usati (anche da YouTube), consentendo la riproduzione agevole fino al 4K senza sovraccaricare la CPU e di conseguenza la batteria.\nX280: un gioiello! Ne ho avuto uno per molti mesi. E\u0026rsquo; l\u0026rsquo;ultimo 12\u0026quot; realizzato da Lenovo, con un nuovo telaio più sottile e più leggero rispetto ai precedenti X. E\u0026rsquo; praticamente un X1 Carbon più piccolo, con lo stesso peso piuma di 1,1kg.\nL\u0026rsquo;unico difetto che vedo rispetto agli X precedenti è la perdita della porta Ethernet: se ti serve dovrai procurarti un dongle.\nSempre rispetto agli X precedenti perdi anche il sistema PowerBridge, cioè la doppia batteria di cui una estraibile e sostituibile a PC acceso, ma per estendere l\u0026rsquo;autonomia forse è meglio un powerbank PowerDelivery (con il quale carico qualunque dispositivo) rispetto ad una seconda batteria che puoi usare solo con quello specifico portatile.\nIn compenso si guadagna una seconda porta USB-C Thunderbolt.\nCerca ovviamente i modelli con CPU i5/i7 Gen8 che sono quad-core.\nSe vuoi risparmiare trovi anche X280 con i3 Gen8 (dual-core), oppure con CPU Gen7, per me da preferire rispetto agli X270 a parità di CPU sempre per la questione estetica, a meno che non ti serva la porta Ethernet e/o una autonomia elevatissima senza dover avere un powerbank con te (montando sull\u0026rsquo;X270 una batteria estesa da 9 celle si raggiungono facilmente autonomie superiori alle 10 ore - Lenovo dichiara un clamoroso valore di \u0026ldquo;max 26.9 ore\u0026rdquo; ma come sempre questi valori sono ideali, probabilmente rilevati con batterie nuove, PC lasciato acceso a far nulla e schermo con luminosità al minimo).\nX370 Yoga: Interessante se lo trovi ad un buon prezzo, ma tieni presente che monta una CPU Gen7, e che l\u0026rsquo;anno successivo è uscito l\u0026rsquo;X380 Yoga che ha CPU Gen8 (vedi più sopra).\nX380 Yoga: Mentre scrivo questo è il mio notebook personale.\nL\u0026rsquo;X380 esiste solo in versione Yoga, lo ho scelto perché, dopo mesi di attesa, ho trovato un esemplare con esattamente le caratteristiche che cercavo (Thinkpad X, Yoga, Grado A, CPU Gen8, 16GB, fingerprint, tastiera ITA retroilluminata).\nX390/X395/X390 Yoga: Successore dell\u0026rsquo;X280 ma con il display più grande, ed anche successore dell\u0026rsquo;X380Y ma con il telaio leggermente più piccolo e le cornici attorno al display ridotte, insomma il primo 13\u0026quot; \u0026ldquo;moderno\u0026rdquo; e ad oggi secondo me l\u0026rsquo;acquisto giusto se ti interessa un Thinkpad ultraportatile.\nT480(s): Uno dei modelli \u0026ldquo;moderni\u0026rdquo; più ricercati dagli smanettoni perché consente grande espansione di RAM e anche di installare un secondo SSD al posto della scheda WWAN.\nCon CPU i5/i7 Gen8 è un buon acquisto.\nT490(s): Oggi probabilmente il miglior rapporto prezzo/caratteristiche per un 14\u0026quot; ricondizionato.\nCPU Gen8/Gen10 e un telaio leggermente più compatto rispetto a T480 e T480s.\nX1 Carbon: dei gioielli, probabilmente i 14\u0026quot; più leggeri (1,1kg) e ben fatti che puoi trovare, quasi uno status symbol. Di conseguenza sono anche i Thinkpad più costosi a parità di hardware.\nIl modello da cercare per me è l\u0026rsquo;X1C6 perché ha la CPU Gen8 quad-core ovviamente.\nAltrimenti cerca gli X1C5 (con CPU Gen7) per risparmiare qualcosa - ma se devi risparmiare allora verifica i T480s/T490s, restando sulla CPU Gen8 e accettando un telaio leggermente più grande e pesante di un X1C.\nX1 Yoga: La versione \u0026ldquo;Yoga\u0026rdquo; dell\u0026rsquo;X1 Carbon, un po\u0026rsquo; più spesso e più pesante.\nNe ho avuto uno per qualche tempo, scelto perché pensavo l\u0026rsquo;avrei usato spesso anche in modalità tablet, ma lo ho trovato poco pratico per questo uso a causa delle dimensioni e soprattutto del peso (1,4kg sono circa il triplo del peso di un tablet). Forse i casi d\u0026rsquo;uso sono altri, ad esempio il pennino funzionava molto bene e mi immagino possa essere utile per un grafico o per prendere appunti, appoggiando l\u0026rsquo;X1Y su un tavolo o sulle ginocchia.\nPer il resto è un notebook perfetto e velocissimo.\nX13(Y)/T14(s): mentre scrivo (Ottobre 2023) questi modelli sono ancora troppo costosi secondo me.\nParliamo della Gen1, quindi prodotti nel 2020 e dotati di CPU Gen10, tali per cui il vantaggio prestazionale rispetto ai precedenti X390/T490 (che hanno CPU Gen8/Gen10) è marginale, mentre il prezzo può essere molto più alto.\nBisogna attendere l\u0026rsquo;uscita nel mercato dei Gen2 ricondizionati per avere un salto prestazionale interessante secondo me, grazie alle CPU Gen11. Se ne riparla dal 2025!\nDove acquistare eBay.it è probabilmente il miglior posto dove iniziare.\nC\u0026rsquo;è una scelta molto ampia, e anche i prezzi tendenzialmente sono corretti - soprattutto se il venditore è un \u0026ldquo;Venditore Professionale\u0026rdquo; che sta vendendo uno stock di tanti esemplari uguali.\nRicordati di impostare il filtro \u0026ldquo;Provenienti da = Italia\u0026rdquo; per poter visualizzare le inserzioni di negozi italiani, spesso con spedizione gratuita e con esemplari dotati di tastiera originale ITA o almeno con gli sticker ITA già applicati ai tasti (cosa praticamente impossibile con venditori esteri).\nAnche Subito.it è un buon mercato, soprattutto se è disponibile la spedizione con copertura \u0026ldquo;TuttoSubito\u0026rdquo;, che consente di provare il PC acquistato e di \u0026ldquo;sbloccare\u0026rdquo; il pagamento al venditore solo se è tutto OK (altrimenti restituisci il computer e Subito ti restituisce i soldi).\nWallapop può offrire qualche occasione soprattutto con venditori all\u0026rsquo;estero, se ti fidi. Scordati le tastiere originali ITA però.\nNote/suggerimenti:\nControlla la reputazione del venditore (nº di vendite e % di feedback positivi), sia nel caso di venditore professionale che privato. Un venditore professionale con 4500 recensioni e il 98,7% di Feedback positivi è sicuramente affidabile, e gestirà qualunque eventuale controversia post-vendita nel migliore dei modi, anche per non compromettere quel punteggio (sperimentato personalmente).\nControlla le foto alla ricerca soprattutto di difetti su bordi/spigoli, crepe sul telaio, aloni dovuti ad usura su touchpad/tastiera, aloni di pixel più chiari sul display. Questi sono i difetti estetici più tipici sui portatili usati.\nControlla i termini di garanzia (se prevista).\nControlla se la tastiera è originale italiana oppure se è europea con adesivi italiani sopra i tasti speciali (come le lettere accentate). Se sei disposto a imparare quello che spiegano in questa pagina per scrivere le lettere accentate, allora anche il layout standard ANSI \u0026ldquo;USA Internazionale\u0026rdquo; diventa utilizzabile - in verità si tratta della tastiera migliore come quantità di caratteri speciali disponibili in seconda battuta, ma è una cosa un po\u0026rsquo; da nerd e potresti preferire l\u0026rsquo;abituale layout ISO con tasto [Invio] a doppia altezza e gli adesivi sui tasti necessari a renderla ITA (trovi questi adesivi facilmente su Amazon o eBay, a meno di 10€, nel caso non siano già applicati dal venditore).\nControlla la risoluzione del display.\nControlla se il portatile ricondizionato è di Grado A.\nControlla se sono presenti gli \u0026ldquo;extra\u0026rdquo; che ti interessano: touchscreen, retroilluminazione della tastiera, sensore fingerprint e supporto al login tramite riconoscimento facciale.\nSe è uno Yoga, allora assicurati che ci sia il pennino, perché a volte il proprietario originale lo ha perso ma vengono venduti ugualmente (il touch-screen si usa anche con le dita naturalmente).\nContatta il venditore per chiedere le info sopra elencate che non siano già evidenti nell\u0026rsquo;annuncio. I venditori seri risponderanno con precisione e spesso entro breve tempo.\nLink utili Mobile Tech Review: le migliori video-recensioni che puoi trovare, probabilmente.\nr/thinkpad su Reddit: forum di discussione. Come sempre, le informazioni pratiche che vengono direttamente da utenti appassionati sono di gran valore e introvabili nei canali più tradizionali..\nPagina \u0026ldquo;Thinkpad\u0026rdquo; su Wikipedia inglese: In questa pagina ci sono anche tutti i link alle pagine specifiche delle singole serie, comprese la X, la X1 e la T - queste sotto-pagine sono particolarmente interessanti e dettagliate.\nThinkpad PSREF: fai questa ricerca per trovare il PDF ufficiale Lenovo con le specifiche di qualunque modello (nel link ad esempio la ricerca per l\u0026rsquo;X380 Yoga).\n","date":"2023-10-17T00:00:00Z","permalink":"https://www.RaffaeleBianco.it/p/thinkpad-ricondizionati/","title":"ThinkPad ricondizionati"},{"content":"https://open.spotify.com/album/7Cndhh8sRBGTEYOGdgcALV\nSecondo album che registriamo con Il Dallas, pubblicato il 23 maggio 2022.\nPer ascoltarlo anche su piattaforme diverse da Spotify, oppure per acquistare la copia digitale in alta qualità (FLAC), clicca qui:\nAscolta \u0026ldquo;iosonodinamite\u0026rdquo;\n","date":"2022-05-23T00:00:00Z","permalink":"https://www.RaffaeleBianco.it/p/iosonodinamite-il-dallas/","title":"\"iosonodinamite\" (Il Dallas)"},{"content":"https://www.youtube.com/watch?v=y7cuNPOUfTM\nCon Il Dallas abbiamo registrato questo pezzo, e interpretato alcuni dei personaggi nel video.\nIl risultato è per me la miglior cosa realizzata fino ad oggi con la band!\nA distanza di 3 anni dall’uscita del video “Polvere”, il progetto di musica e teatro trevigiano torna con un nuovo video “Polisportiva Stradazza”.\nIl brano, realizzato sotto la direzione artistica di Gianmaria Accusani (Sick Tamburo – Prozac+) è stato registrato da Tommaso Mantelli presso il Lesder studio, mentre il video è stato diretto da Davide Vettori.\nLa Banda del Dallas si raduna per salvare il protagonista dal suo più grande nemico: sé stesso. In questa lotta è bene essere allenati, si entra in Polisportiva Stradazza e si sale sul ring per ritrovarsi. Nel percorso, il ricordo dei tempi passati; e allora nuove facce e vecchie maschere a tentare il pugile verso la resa, per farlo tornare nel sogno, in quel presente costante, all’apparenza mutevole, in realtà imperturbabile come la lancetta di un orologio. Ma questo viaggio è reale, o è tutto un sogno ad occhi aperti? Quanto c’è di vero in quello che pensiamo di noi stessi? Provate a scoprirlo, ma prima fareste meglio a chiedervi: conviene saperlo?\nIL DALLAS è:\nDavide Faraon: voce, performance\nAntonio Rebuf: basso\nRaffaele Bianco: batteria\nAndrea Bolinelli: chitarra\nZeno Marchetti: cornetta, synth, basi elettroniche\nwww.ilDallas.it\nCREDITS:\nDirezione artistica brano: Gianmaria Accusani (Sick Tamburo – Prozac+)\nRegistrato da Tommaso Mantelli presso il Lesder studio\nMixato e masterizzato da Gianmaria Accusani\nIl video è stato girato al CSO Django di Treviso sotto la direzione artistica di Davide Vettori e grazie alla preziosa presenza di: La Ciccina, Paso, Michele Romanello (Superportua)\n","date":"2022-04-10T00:00:00Z","permalink":"https://www.RaffaeleBianco.it/p/polisportiva-stradazza-il-dallas/","title":"\"Polisportiva Stradazza\" (Il Dallas)"},{"content":"Gli Syzygy mi hanno chiesto di suonare la batteria elettronica in questo pezzo, decisamente distante dai generi che ho suonato fino ad oggi. Sono onorato di aver dato il mio piccolo contributo!\nhttps://open.spotify.com/track/67rDeTAOGzsq1VpSlStDw4?si=a8360627fea045c2\n","date":"2021-03-20T00:00:00Z","permalink":"https://www.RaffaeleBianco.it/p/skynet-syzygy/","title":"\"Skynet\" (Syzygy)"},{"content":"Questo è un bel pezzo groovoso che ha la mia età: 1976, primo album di Jaco Pastorius, con dentro anche Herbie Hancock, Sam \u0026amp; Dave, e un bel po\u0026rsquo; di altri bei musicisti.\nIl ritornello più rognoso che ho studiato finora, quei sedicesimi furiosi sono come un treno in faccia, e come ogni volta che mi esalto devo provare a suonarlo, con tutta l\u0026rsquo;umiltà e l\u0026rsquo;ammirazione dovuta a questo monumento del bassismo.\nhttps://youtu.be/5Nj9o57mMhI\n","date":"2020-05-12T00:00:00Z","permalink":"https://www.RaffaeleBianco.it/p/come-on-come-over-bass-cover/","title":"\"Come on come over\" bass cover"},{"content":"Il mio primo \u0026ldquo;feat\u0026rdquo;! Ho provato a suonare completamente un altro genere: \u0026ldquo;Heroes\u0026rdquo; è un brano deep house degli Syzygy (Pietro e Carlo Alberto).\nPietro mi ha chiesto se volevo inventarmi una linea di basso, e mi ha dato le dritte giuste per fare quello che serviva al pezzo - io da completo dilettante non avrei saputo da dove partire, pensavo che mai nessuno avrebbe suonato un basso vero in questo genere di musica.\nE invece\u0026hellip; questo brano è stato selezionato per lo spot della NAMEDSPORT\u0026gt;, passando addirittura in alcune radio nazionali tra cui Virgin, Radio 105, Radio Monte Carlo, R101! Pazzesco pensarci, per me che strimpello un basso in casa giusto come passatempo, finire in diffusione nazionale è un evento decisamente oltre ogni aspettativa. Grazie Syzygy per questa opportunità!\nDa ascoltare in 3 minuti durante i quali poter alzare il volume per gustarsi il lavoro di produzione davvero eccellente che è stato fatto.\nhttps://open.spotify.com/track/1ENC70lGKwQZzTII6s23Vt?si=93fa7e5549404d59\n","date":"2020-05-05T00:00:00Z","permalink":"https://www.RaffaeleBianco.it/p/heroes-syzygy/","title":"\"Heroes\" (Syzygy)"},{"content":"Due cose ricorderò di questo periodo: il lockdown e Jamiroquai!\nhttps://youtu.be/t6iFTtRKZoQ\n","date":"2020-05-01T00:00:00Z","permalink":"https://www.RaffaeleBianco.it/p/runaway-bass-cover/","title":"\"Runaway\" bass cover"},{"content":"Registrare qualcosa di improvvisato, invece di una cover.\nMi mancava proprio l\u0026rsquo;innesco giusto, e guarda un po\u0026rsquo;: Gianluca ha registrato questo bel giro con la batteria, e ha chiesto su FB chi aveva voglia di suonarci sopra, così per gioco.\nAllora una sera ho strimpellato e registrato le prime cose che mi venivano col basso, così da impratichirmi anche un minimo con Reaper che ho appena approcciato.\nEcco qua, un minutino e mezzo usando solo il giro di batteria di Gianluca (senza editarlo) e il basso, quasi \u0026ldquo;buona la prima\u0026rdquo;, proprio per vedere cosa succede:\nhttps://youtu.be/Ws5EnqDVi1Y\nPoi qualche giorno dopo Luca, amico batterista ed eccellente insegnante, ha pubblicato questo breve clip come test di un nuovo registratore, e a me questa cosa di jammare a distanza \u0026ldquo;insieme\u0026rdquo; ai batteristi mi sta divertendo assai:\nhttps://youtu.be/-0ZBNwNXiBQ\n","date":"2020-04-25T00:00:00Z","permalink":"https://www.RaffaeleBianco.it/p/jam-al-basso-via-web/","title":"Jam al basso via web"},{"content":"Un altro pezzo degli Jamiroquai che mi colpì la prima volta che lo ascoltai, bello compatto energico diretto\u0026hellip; non so quante volte lo ho sparato col volume alto in macchina!\nE in questi tempi di lockdown da COVID-19 il titolo è sinistramente appropriato.\nhttps://youtu.be/Bzp6_Epk-x8\n","date":"2020-04-21T00:00:00Z","permalink":"https://www.RaffaeleBianco.it/p/travelling-without-moving-bass-cover/","title":"\"Travelling without moving\" bass cover"},{"content":"Nonostante il brano venga dal mondo dei deejay/producers, che non seguo granché, mi ha colpito il bel tiro funk e me lo sono imparato.\nStrobe (by Deadmau5) [Sparkee NuDisco remix]\n(qui suono solo la parte finale, il brano intero originale è qui: https://soundcloud.com/sparkeemusic/deadmau5-strobe-sparkee-nudisco-remix)\nhttps://youtu.be/OrbiFQpY2GQ\n","date":"2020-04-18T00:00:00Z","permalink":"https://www.RaffaeleBianco.it/p/strobe-by-deadmau5-bass-cover/","title":"\"Strobe\" (by Deadmau5) bass cover"},{"content":"Approfittando degli ampi ritagli di tempo da lockdown e del basso gentilmente prestatomi da un amico, mi sono rimesso a strimpellare il basso.\nStavolta ho provato a studiare un pezzo più commerciale, ma con una parte di basso di quelle che tirano tutto il pezzo, come piace a me.\nSono piuttosto soddisfatto, nonostante le solite, tante imprecisioni dovute a mancanza di studio sulla tecnica, e nonostante non sia capace di suonare la strofa tenendo la mano destra in posizione normale\u0026hellip; ho provato col pollice in questa posizione stramba, non ho un granché di controllo ma almeno ho portato a casa il pezzo. ;-)\nhttps://youtu.be/5i7CGy_3RJs\n","date":"2020-04-13T00:00:00Z","permalink":"https://www.RaffaeleBianco.it/p/dont-give-hate-a-chance-bass-cover/","title":"\"Don't give hate a chance\" bass cover"},{"content":"Durante la quarantena da coronavirus, un amico ha pensato di coinvolgere un po\u0026rsquo; di conoscenti per una collaborazione tutta via web e fatta da casa.\nNe è uscito questo bel lavoro divertente dove suono la parte di basso e\u0026hellip; lo shaker :-D\nhttps://www.youtube.com/watch?v=18KQThWDvnM\nQui invece c\u0026rsquo;è la versione strumentale dove suono solo il basso + lo shaker:\nhttps://youtu.be/-aDRahH9-dM\n","date":"2020-03-30T00:00:00Z","permalink":"https://www.RaffaeleBianco.it/p/i-will-survive-con-the-cloud-band/","title":"\"I will survive\" con The Cloud Band"},{"content":"https://www.youtube.com/watch?v=j6S8xbNPwRA\n\u0026ldquo;Polvere\u0026rdquo; è il singolo tratto da \u0026ldquo;Il Dallas\u0026rdquo;, il primo album della band di cui sono batterista: Il Dallas.\nBand: www.ilDallas.it\nAlbum: \u0026ldquo;Il Dallas\u0026rdquo; (streaming gratuito, acquisto, recensione)\nhttps://open.spotify.com/album/3f7XC2AoIDtECh9WMaxaWh\n","date":"2018-10-29T00:00:00Z","permalink":"https://www.RaffaeleBianco.it/p/polvere-il-dallas/","title":"\"Polvere\" (Il Dallas)"},{"content":"https://youtu.be/onyhVPbnnLQ\nQuesta è la prima canzone intera che imparo con il basso.\nHo comprato questo Jazz Bass made in Mexico usato qualche mese fa, era ora di usarlo per qualcosa di più che arredare la stanza! ;-)\n","date":"2018-04-29T00:00:00Z","permalink":"https://www.RaffaeleBianco.it/p/dean-town-bass-cover/","title":"\"Dean Town\" bass cover"},{"content":"Da bambino ho amato poche cose come il Commodore 64 e i LEGO. Quando ho trovato per caso i lavori di Chris McVeigh\u0026hellip; non ho resistito!\nhttps://youtu.be/5cn6Ccbm4AA\n","date":"2017-05-13T00:00:00Z","permalink":"https://www.RaffaeleBianco.it/p/commodore-64-fatto-con-i-lego/","title":"Commodore 64 fatto con i LEGO"},{"content":"Mi hanno regalato il Kindle Paperwhite di Amazon.\nCe l\u0026rsquo;avevo in wishlist da un bel po\u0026rsquo;: non mi ero azzardato a comprarlo dato che, negli ultimi tempi, non leggevo granché.\nPer farla breve: ce l\u0026rsquo;ho da un mese, e ho letto 5 libri. Certo non tutti dei gran malloppi, anzi. Però cinque! Sarà anche l\u0026rsquo;effetto \u0026ldquo;novelty\u0026rdquo;\u0026hellip; però son sempre cinque! Non ho mai letto 5 libri in un mese.\nQuindi ho pensato di scrivere questo articoletto per raccogliere alcune informazioni interessanti per chi ha uno di questi aggeggi.\nKindle email Dal PC (per comodità), sono andato su www.amazon.it/myk ed ho impostato come mittente autorizzato la mia email (nella sezione \u0026ldquo;Elenco e-mail approvate documenti personali\u0026rdquo;).\nQuesto meccanismo serve per inviarmi gli ebook al Kindle senza averlo fisicamente collegato al PC, ma allegando il/i libri ad una semplice email. E serve anche per una utile estensione di Chrome. Parlo meglio di queste cose più sotto.\nCalibre Calibre è un software gratuito, open-source, e pure portable. Non è indispensabile utilizzarlo, ma io lo faccio per questi motivi:\nAvere un elenco di tutti gli ebook, ricercabile rapidamente. Avere una indicazione sulla lunghezza di un libro, tramite il plugin Count Pages. Scaricare con pochi click la sinossi e la copertina degli ebook. Dare un\u0026rsquo;occhiata al contenuto degli ebook, prima di inviarli al Kindle. Inviarmi gli ebook al Kindle via email con 1 click (con conversione automatica nel formato MOBI - necessaria per sfruttare il \u0026ldquo;send to email\u0026rdquo;). IMPORTANTE: questo metodo è l\u0026rsquo;unico per ottenere questi 2 vantaggi rispetto al copia-e-incolla dell\u0026rsquo;ebook tramite cavetto USB: whispersync, cioè sincronizzazione delle pagine tra i vari dispositivi ed app Amazon Kindle (per Android e per iOS), così da poter proseguire la lettura cambiando dispositivo; visualizzazione copertina del libro (che è sempre una cosa carina, invece di avere tutte le copertine piatte e senza grafica). Devo ancora capire se l\u0026rsquo;impaginazione del file nativo AZW3 sia migliore rispetto alla sua conversione in MOBI.\nEbook Oltre a comprare gli ebook su Amazon, è possibile averli già come file (in uno dei formati supportati: AZW3, AZW, LIT, MOBI, EPUB) e copiarli nel Kindle tramite cavetto USB oppure inviandoseli alla propria \u0026ldquo;Kindle Email\u0026rdquo; (quest\u0026rsquo;ultima opzione vale solo per il formato MOBI - usare Calibre per la conversione eventualmente).\nE\u0026rsquo; poi possibile trovare ebook online, ad esempio nell\u0026rsquo;ottima community TNTvillage oppure nei circuiti P2P. Attenzione al diritto d\u0026rsquo;autore però: è necessario possedere la copia cartacea regolarmente acquistata, per poter scaricare la versione ebook dello stesso testo con questi mezzi.\nEsistono poi alcuni siti che contengono testi non protetti da diritto d\u0026rsquo;autore, e perciò liberamente scaricabili: si trovano con una rapida ricerca online.\nSend to Kindle (per Chrome) Dato che come browser su PC utilizzo Chrome, ho installato l\u0026rsquo;estensione Send to Kindle. Con questa, è possibile inviare la \u0026ldquo;conversione\u0026rdquo; di una pagina web in formato ebook direttamente al proprio Kindle. La uso per certi lunghi articoli di Wikipedia, così me li leggo con calma.\nAccedere agli stessi articoli usando il browser integrato nel Kindle non è la stessa cosa: è talmente lento e scattoso da far passare la voglia! Il Kindle va usato solo per la sua funzione di \u0026ldquo;girare pagina\u0026rdquo;, tutto il resto (digitare URL, compilare un campo di ricerca, cliccare un link, scorrere, zoomare) è un inferno.\nAccessori Penso che una cover vada presa, sia per ovvio motivo di protezione dello schermo (quando butto il Kindle in valigia non è che mi fidi tanto, senza cover), sia perché secondo me migliora l\u0026rsquo;impugnatura mentre si legge.\nIo dopo aver preso questa, e aver scoperto che è davvero troppo plasticosa per i miei gusti, ho fatto il reso gratuito con Amazon e ho presto quest\u0026rsquo;altra che è invece molto bella (anche se un po\u0026rsquo; spessa, ma a me questo fattore non dispiace affatto per l\u0026rsquo;impugnatura):\n","date":"2017-01-30T00:00:00Z","permalink":"https://www.RaffaeleBianco.it/p/kindle/","title":"Kindle"},{"content":"Il Dallas è un tipo. Lo racconta una formazione di Treviso che suona alternative rock, tutti brani inediti, tirati, con dentro un cantato particolare, dei synth, una tromba, e tanto, tanto sudore. Molto del quale è il mio, perché ci suono la batteria da fine 2016.\nTutto quello che ci riguarda è su www.ilDallas.it: videoclip, musica, social.\nPer esempio:\nhttps://www.youtube.com/watch?v=y7cuNPOUfTM\nVideo di \u0026ldquo;Polisportiva Stradazza\u0026rdquo;\nhttps://www.youtube.com/watch?v=j6S8xbNPwRA\nVideo di \u0026ldquo;Polvere\u0026rdquo;\nhttps://open.spotify.com/album/3f7XC2AoIDtECh9WMaxaWh\nAlbum \u0026ldquo;Il Dallas\u0026rdquo;\nhttps://open.spotify.com/album/7Cndhh8sRBGTEYOGdgcALV\nAlbum \u0026ldquo;iosonodinamite\u0026rdquo;\n","date":"2016-12-24T00:00:00Z","permalink":"https://www.RaffaeleBianco.it/p/il-dallas/","title":"Il Dallas"},{"content":"Stavolta la ho sparata alta! Nell\u0026rsquo;album che 20 anni fa mi cambiò la vita (musicalmente parlando), c\u0026rsquo;è questo solo di chitarra esaltante, scaricato addosso in tutta la sua furia dopo quelle poche note di basso che sembrano la sgasata prima del semaforo verde. La ho sparata talmente alta che\u0026hellip; meglio di così non mi viene! E\u0026rsquo; davvero difficile dopo solo un paio di mesi che provo l\u0026rsquo;elettrica\u0026hellip; ma che goduria provarci! ;-)\nhttps://youtu.be/CrzJqpX4sII\n","date":"2016-07-16T00:00:00Z","permalink":"https://www.RaffaeleBianco.it/p/under-a-glass-moon-guitar-solo/","title":"\"Under a glass moon\" guitar solo"},{"content":"Saranno passati un paio d\u0026rsquo;anni da quando mio fratello mi ha prestato la sua chitarra elettrica, e non la ho mai presa in mano da quella volta. Stessa storia per un ampli di un amico, che mi ha prestato nello stesso periodo e che avevo usato sì e no mezz\u0026rsquo;oretta. I classici buoni propositi rimandati all\u0026rsquo;infinito\u0026hellip; Scandaloso. Non si fa. Dovevo rimediare!\nUn paio di settimane fa ho rivisto suonare gli amici della vecchia band con cui facevamo anche questo pezzo, e ho risentito il solo di chitarra, bello, musicale, sintetico\u0026hellip; e mi è venuta voglia di provare a farlo.\nLo ho studiato oggi a orecchio, e dopo 2-3 orette ne è venuta fuori questa esecuzione un po\u0026rsquo; da sistemare come al solito, ma va bene così per passare una domenica in casa con mezza influenza e per imparare finalmente un po\u0026rsquo; di chitarra elettrica\u0026hellip; e un po\u0026rsquo; di smorfie che non sapevo di fare suonando! :D\nhttps://youtu.be/VDWfuN33kbI\n","date":"2016-06-05T00:00:00Z","permalink":"https://www.RaffaeleBianco.it/p/eye-in-the-sky-guitar-solo/","title":"\"Eye in the sky\" guitar solo"},{"content":"Primo esperimento di registrazione col basso: l\u0026rsquo;intro di \u0026ldquo;El Pube\u0026rdquo; di Elio e le Storie Tese, tirato giù a orecchio e provato un paio d\u0026rsquo;ore. Dovrei studiarla molto meglio di così, ma come al solito mi stufo in fretta e allora registro e via andare :-)\nhttps://youtu.be/-mddAR548G4\n","date":"2016-05-18T00:00:00Z","permalink":"https://www.RaffaeleBianco.it/p/el-pube-bass-intro/","title":"\"El Pube\" bass intro"},{"content":"\u0026ldquo;Alcântara\u0026rdquo; di Baden Powell, nuova tappa del mio lento e discontinuo percorso di esplorazione fai-da-te della chitarra classica.\nhttps://www.youtube.com/watch?v=SWzqoPfTERc\n","date":"2016-04-27T00:00:00Z","permalink":"https://www.RaffaeleBianco.it/p/alc%C3%A2ntara/","title":"Alcântara"},{"content":"Qualche mese fa mi sono guardato allo specchio, con addosso un abito formale estivo.\nIl portafoglio gonfiava in modo ridicolo qualunque tasca, sia quella posteriore dei pantaloni, sia quella interna della giacca\u0026hellip; Fastidio.\nEra ora di cambiare portafoglio!\nConfronto Questo è il mio vecchio portafoglio (12x9.5cm, spessore=3.5cm):\nQuesto è stato per pochi giorni il mio portafoglio provvisorio (10x7cm, spessore=2cm):\nQuesto è il mio portafoglio definitivo, il SECRID Slimwallet (9.5x6.5cm, spessore=1.5cm):\nConfrontando le misure, ecco i risultati:\n| Area | Spessore | Volume\rVecchio | 100% | 100% | 100% Provvisorio | 61% | 57% | 35% **Nuovo ** | 54% | 42% | 23%\nInsomma: spessore di metà e un volume di un quarto rispetto al portafoglio ciccione che avevo!\nC\u0026rsquo;è da dire che questo portafoglio è uno dei più spessi tra quelli che avevo individuato (vedi sotto): rinunciando al card-protector in alluminio è possibile ottenere misure ancora più contenute.\nRisorse online Come sempre faccio, sono partito da un meticoloso (\u0026hellip; maniacale ;-) ) studio online: decine di recensioni, video, e siti web.\nHo scoperto subito che \u0026ldquo;ridurre il portafoglio\u0026rdquo; è un argomento che interessa da anni una montagna di persone, e che ha generato tantissime idee e prodotti. E quando dico \u0026ldquo;tantissime\u0026rdquo; intendo dire che ad esempio su KickStarter i progetti sul tema \u0026ldquo;wallet\u0026rdquo; sono più di MILLE!\nIl sito della Bellroy forse è stato il mio primo approdo - uno dei rarissimi casi in cui devo aver cliccato su un banner pubblicitario, tra l\u0026rsquo;altro. Mi è servito per farmi un\u0026rsquo;idea iniziale di massima sull\u0026rsquo;argomento.\nPiù recentemente, mi sono informato soprattutto tramite le ottime (e rilassanti :-) ) video-recensioni di Steve Montelli, il sito SlimWalletJunkie (che vende anche alcune marche interessanti, ed essendo lo store in Europa non ci sono spese di spedizione elevate né tasse doganali da temere), e decine di altri video su YouTube.\nCosa ho scelto Il portafoglio \u0026ldquo;provvisorio\u0026rdquo; che si vede in foto sopra è una cinesata omaggio di qualche negozio, che ho usato per qualche giorno in attesa che mi arrivasse il SECRID Slimwallet\nche ho comprato sul sito Mukama.\nPro La mia scelta è caduta su questo portafoglio per questi motivi:\nHa il card-protector Secrid, che è un meccanismo di protezione + espulsione delle card con una levetta: quando sei alla cassa e devi pagare, è davvero comodo e veloce (oltre a proteggere le card da sollecitazioni meccaniche e da furti di dati via RFID/NFC scanning - non cercavo questa funzionalità, ma già che c\u0026rsquo;è\u0026hellip;).\nProtegge completamente il contenuto: non mi piacciono granché le soluzioni che lasciano sporgere le card o le banconote, perché rendono scomodo togliere il portafoglio dalla tasca, col rischio che i bordi di banconote/card si impiglino al tessuto del pantalone. E comunque mi piace un po\u0026rsquo; di discrezione in generale, quando estraggo il portafoglio per pagare o lo appoggio sul tavolo mentre sono al PC.\nHa lo spazio per conservare le banconote aperte, in modo che sia possibile aggiungerne/toglierne quante ne servono con una sola mano (mentre l\u0026rsquo;altra tiene il portafoglio) e anche semplicemente capire a colpo d\u0026rsquo;occhio quanti e quali contanti si hanno. Questo fattore è stato fondamentale per la mia scelta, e fa la differenza rispetto alle soluzioni che obbligano a piegare le banconote 1 o 2 volte, e a scavare in una taschina per recuperarle.\nHa l\u0026rsquo;esterno in pelle. Lo scrivo perché non è scontato, ci sono molti prodotti di queste dimensioni che sono in tessuto, in metallo, in carbonio, eccetera. L\u0026rsquo;idea dell\u0026rsquo;oggetto in pelle mi piaceva.\nHa ulteriori 2 slot formato card, nei quali ci metto la card che apre il garage dell\u0026rsquo;ufficio (se la tenessi nel card-protector di alluminio non verrebbe rilevata), i buoni pasto aperti, e ci parcheggio eventuali scontrini fino a quando raggiungo casa/ufficio per spostarli al loro posto.\nContro Ci sono anche alcuni CONTRO, rispetto ad altri modelli \u0026ldquo;minimal\u0026rdquo; che avevo addocchiato (e che elenco più sotto):\nIl card-protector in alluminio ha il suo spessore, che resta quello anche se ci si mette dentro un numero di card inferiore. Nel mio caso, 5 card di cui la VISA con le cifre in rilievo sono esattamente quelle massime previste per il card-protector.\nL\u0026rsquo;alluminio scherma anche le card inserite negli slot della parte in pelle: quindi per far rilevare una card senza estrarla è necessario inserirla nello slot laterale, ed appoggiare il portafoglio al lettore aprendolo leggermente. In alternativa, è sufficiente inserire tale card nel card-protector per ultima, in modo che venga estratta quanto più possibile: al momento sto facendo così ed è molto comodo.\nLe banconote sono scomode da estrarre ed inserire, rispetto ad un portafoglio convenzionale, perché le estremità sono sempre un po\u0026rsquo; \u0026ldquo;arricciate\u0026rdquo; a causa della chiusura del portafoglio. Il sistema è comunque più rapido rispetto ai portafogli che costringono a piegarle.\nCosa è cambiato Questi sono i contenuti irrinunciabili nella mia vita quotidiana che ho traghettato dal vecchio al nuovo portafoglio:\nBanconote: poche! Tento di pagare sempre con le card, e di conservare un minimo di banconote con me solo per quando servono.\n5 card: Bancomat, VISA, Patente, Carta di Identità, Card per accesso a park ufficio.\nTutto qua!\nPiù corposo invece l\u0026rsquo;elenco dei contenuti del mio vecchio portafoglio ai quali ho rinunciato:\nMonete: maledette! Ho spezzato varie card negli anni, compresi bancomat e patente, per colpa delle monete conservate nell\u0026rsquo;apposita tasca interna al portafoglio, e di me che per l\u0026rsquo;ennesima volta mi ci siedo sopra senza pensarci: le monete premono sulle card più vicine e\u0026hellip; crack!\nAdesso tengo le monete in tasca fino a quando arrivo all\u0026rsquo;auto, al giubbotto, al borsello, alla chiavetta del caffé o a casa - ecco le destinazioni per le mie monete.\nRinunciare alle monete DENTRO al portafoglio è stata la scelta più difficile, perché l\u0026rsquo;idea di avere i soldi \u0026ldquo;divisi in 2 posti\u0026rdquo; (monete da una parte e banconote+card dall\u0026rsquo;altra) invece che \u0026ldquo;tutti insieme\u0026rdquo; non mi era intuitiva.\nTessera sanitaria: nell\u0026rsquo;unico posto dove la usavo (farmacia) posso usare la Carta di Identità Elettronica al posto della Tessera Sanitaria. Quindi la lascio a casa, e tengo una scansione in JPG e un\u0026rsquo;altra in PDF in Google Drive pronte per l\u0026rsquo;uso in caso di emergenza (mai successo finora).\nCard Maestro aggiuntiva: mai usata, perché ho già il mio Bancomat che supporta lo stesso circuito.\n2 tessere carburante: le lascio in auto, dato che in ogni caso posso usarle solo per rifornire l\u0026rsquo;auto aziendale.\nTessere fedeltà varie: non sono un cliente così assiduo da accumulare chissà quanti punti, e soprattutto il valore dei regali/sconti che potrei ottenere è ampiamente superato dai benefici di un portafoglio più snello.\n2 biglietti da visita: sempre portati nel portafoglio, \u0026ldquo;just in case\u0026rdquo;, e in realtà mai usati, perché li prelevo sempre dalla borsa di lavoro\u0026hellip; dove non sono rovinati da mesi di permanenza in un portafoglio!\nScontrini dei pranzi, accumulati fino a fine mese per la nota spese: quando devo consegnarli, sto usando il mio notebook, quindi ho vicino a me la relativa borsa, quindi gli scontrini posso raccoglierli in una tasca della borsa, spostandoceli entro pochi minuti dalla fine di ciascun pranzo. Non aveva alcun senso portarmeli dietro quotidianamente!\nAccumulo scontrini per eventuali garanzie/resi di quanto acquistato: discorso analogo a quello appena fatto per gli scontrini dei pranzi, ma spostato a casa. Lo svuotamento di questa area del portafoglio tra l\u0026rsquo;altro avveniva molto di rado, diciamo 2-3 volte l\u0026rsquo;anno, e mi è capitato varie volte di estrarre scontrini ormai illeggibili da quanto erano sbiaditi\u0026hellip;\nAccumulo di altre carte regolarmente dimenticate (es. biglietti da visita di ristoranti e hotel): 100% fuffa, da buttare immediatamente. Se proprio merita, allora faccio una foto col cellulare e poi cestino.\nOltre a tutto questo contenuto inutile, c\u0026rsquo;erano anche gli N strati di pelle e nylon che componevano il vecchio portafoglio, per consentire la suddivisione dei contenuti in linguette e tasche varie.\nLa disposizione \u0026ldquo;per taschine\u0026rdquo; delle varie card nei portafogli classici fa sì che queste si dispongano leggermente inclinate una sull\u0026rsquo;altra, con queste due conseguenze: maggiore ingombro e maggiori rischi di piegarle/rovinarle nel caso ci si sieda sopra, perché il bordo di una card fa pressione sul corpo di quella adiacente: molto meglio conservarle \u0026ldquo;impaccate\u0026rdquo; una sull\u0026rsquo;altra, specie tenendo conto che la maggior parte delle card vengono usate molto raramente, quindi l\u0026rsquo;averle \u0026ldquo;rapidamente riconoscibili\u0026rdquo; attraverso la disposizione per taschine non serve a granché.\nPeggio ancora faceva la tasca dedicata alle monete: strati di portafoglio aggiuntivi, bottone metallico, e relativo rivetto metallico sotto per l\u0026rsquo;aggancio! Spessore e rischio danni alle card che è un piacere aver abbandonato.\nInsomma, la soluzione in sintesi è stata questa:\nNiente tessere extra, niente monete, niente carte/cartine parcheggiate per settimane.\nAltri modelli interessanti Trove Wallet (shop): formato card, la fascia elastica consente di inserirci da 1 a 10 card mantenendo sempre lo spessore minimo, ha altre 2 tasche sui lati, e può essere rivoltato come un calzino (letteralmente!) per usarlo ad esempio come supporto per lo smartphone. Inoltre esiste in un gran numero di varianti di colore, anche configurabili online. Forse un po\u0026rsquo; meno \u0026ldquo;raffinato\u0026rdquo; rispetto ad altre scelte, ma secondo me è un\u0026rsquo;idea pratica e intelligente. Inoltre il fatto che sia composto soprattutto dalla fascia elastica rende l\u0026rsquo;estrazione delle card piuttosto pratica, allargando a piacere il portafoglio, e consente anche di tenerci qualche moneta senza farla scivolare fuori.\nElephant LR Wallet: molto simile al Trove, tranne per queste differenze sostanziali: 2 taschine piccole aggiuntive a misura di monete/simcard/SD card, la pelle è sintetica, e\u0026hellip; costa 1/3!\nDash 4.0: formato \u0026ldquo;card\u0026rdquo;, tasca per banconote, slot per la card di uso più frequente, tasca elastica per altre 10+ card, protezione RFID. Spessore di 5mm.\nUrban Slim Wallet 2.0 PLUS (video | KickStarter): formato \u0026ldquo;card\u0026rdquo;, ma con una parte aggiuntiva leggermente più grande in cui mettere le banconote piegate, e che si apre \u0026ldquo;ad angolo\u0026rdquo; per usarle con la massima praticità. La parte per le card è elastica, e tiene salde da 1 a 10 card. Ha anche 2 slot \u0026ldquo;quick draw\u0026rdquo;, per estrarre con un colpo di pollice le 2 card più usate.\nCaratteristiche interessanti, però lo spessore di 8mm è maggiore rispetto ad altre alternative più _minimal.\n_Il portafoglio esiste in 2 misure, e la più grande (la PLUS) riesce a contenere anche gli Euro piegati una sola volta - mentre la misura più piccola è troppo bassa e richiederebbe di piegare una volta in più le banconote, e a questo punto diventano forse più interessanti altre scelte.\nNivisto Annandale: formato \u0026ldquo;banconota piegata\u0026rdquo;, pelle di canguro (sottilissima), tasca centrale apribile \u0026ldquo;ad angolo\u0026rdquo; per le banconote (piegate una volta), più 2 taschine laterali per contenere fino a 12 card in totale.\nSlimmy 2: formato \u0026ldquo;banconota piegata\u0026rdquo; e apertura ad angolo, e vari formati tra cui scegliere. Il formato secondo me più interessante è quello \u0026ldquo;X Slimmy 2\u0026rdquo;, che ha una unica tasca di dimensione adeguata agli Euro, al cui interno ci sono anche 2 slot per 2 card (le altre card vanno affiancate alle banconote). La pelle sembra spessa, ma essendocene solo 2 strati il risultato è spesso solo 5mm.\nSvelte Wallet (video): probabilmente la scelta più sottile possibile (grazie al materiale usato, il Tyvek, che è poco più spesso della carta). Combina le dimensioni minime con la possibilità di conservare le banconote distese. L\u0026rsquo;altro lato della medaglia è che il Tyvek si rovina presto, assumendo un aspetto molto cheap.\nSlimfold Wallet: simili agli Svelte appena descritti, ma in 2 formati e in 2 materiali diversi. Dei 2 materiali, il più interessante è il \u0026ldquo;Soft Shell\u0026rdquo;, dall\u0026rsquo;aspetto forse meno cheap rispetto al Tyvek. Belli entrambi i formati, sia l\u0026rsquo;Original che il Micro: l\u0026rsquo;Original si distingue perché può conservare molte card affiancate, quindi l\u0026rsquo;area è maggiore, e lo spessore anche da chiuso è davvero minimo. Da considerare che, se si hanno 8 card o meno, l\u0026rsquo;Original in Tyvek si può piegare anche in 4, ottenendo così un \u0026ldquo;formato card\u0026rdquo; il cui spessore probabilmente resta comparabile con gli altri modelli \u0026ldquo;formato card\u0026rdquo; in materiali diversi. Il formato Micro è più piccolo, e costringe a piegare le banconote più larghe (quelle da 50€ 100€ 200€ 500€): potrebbe essere un compromesso accettabile per ottenere un volume così minimale, scegliendo la versione Soft Shell; invece la versione in Tyvek se la gioca secondo me con lo Svelte Wallet, che non richiede trattamento diverso per le banconote più grandi, e nasconde le banconote completamente (invece lo Slimfold Micro lascia la parte superiore esposta alla vista, quando è aperto).\nInvisible Wallet: formato \u0026ldquo;card\u0026rdquo;, però in metallo: quindi protezione RFID e meccanica garantite. Bello il sistema di estrazione card \u0026ldquo;a ventaglio\u0026rdquo; per scegliere quella che serve. Può fungere anche da mini-stand per tenere sollevato lo smartphone. Le banconote vanno messe in mezzo alle card, piegate un paio di volte. Interessanti anche gli accessori.\nSecrid Cardslide: stesso \u0026ldquo;cuore\u0026rdquo; card-protector in alluminio dello Slimwallet che ho scelto, mentre per \u0026ldquo;il resto\u0026rdquo; ci sono un cassettino di plastica e una banda elastica. Il cassettino potrebbe essere un\u0026rsquo;idea interessante per metterci qualche spicciolo, con la sicurezza che non rovini le card anche sedendosi sopra al portafogli, ma poi l\u0026rsquo;idea che le monete facciano rumore muovendosi mentre cammino mi ha dissuaso. Inoltre il formato \u0026ldquo;card\u0026rdquo; obbliga a piegare le banconote due volte - sia che le si metta nel cassettino, sia che le si tenga ferme con la banda elastica.\nBellroy produce modelli in pelle di ogni tipo e dimensione, e online gode di buona reputazione sul fronte della qualità dei materiali e della lavorazione, anche se non sono così minimal e sottili. Il catalogo Bellroy è molto fornito, ma secondo me i modelli più interessanti sono lo High Line e il Note Sleeve: entrambi conservano le banconote distese, il primo è più minimalista, mentre il secondo è più accessoriato ma forse leggermente più spesso.\nCavity Card: segnalo questo accessorio che potrebbe essere furbo per qualunque micro-portafoglio in formato \u0026ldquo;card\u0026rdquo;, per metterci dentro qualche spicciolo (o altri oggetti piccoli e sottili, come una sim, una chiave, o una micro-chiavetta usb).\n","date":"2016-02-14T00:00:00Z","permalink":"https://www.RaffaeleBianco.it/p/portafoglio-pi%C3%B9-piccolo/","title":"Portafoglio più piccolo"},{"content":"Già vista la famosa e illuminante vignetta di xkcd? Eccola:\nMolto probabilmente usi password corte e sempre uguali. Dovresti pensarci! Ti racconto di come ci ho pensato io.\nPer farla breve Versione condensata di questo articolo:\nCambia la tua PASSWORD in qualcosa come \u0026hellip;2016X\u0026hellip;PASSWORD, su tutti i servizi online a cui tieni (email Facebook Twitter Linkedin banca eccetera). 2016 è l\u0026rsquo;anno corrente (da cambiare dopo ogni capodanno), X è l\u0026rsquo;iniziale del servizio dove hai l\u0026rsquo;account (F per Facebook, T per Twitter, eccetera), e PASSWORD è la parte a tua scelta. Con uno schema di questo tipo, avrai password sufficientemente lunghe, diverse su ogni sito, aggiornate ogni anno, facili da inventare e da ricordare.\nSe ti interessa il perché, continua a leggere!\nIl problema Ogni volta che guardiamo la mail sul telefono, rispondiamo a un messaggio su WhatsApp, o buttiamo l\u0026rsquo;occhio alle notifiche su Twitter, stiamo usando una password. Magari è memorizzata nel dispositivo, ma la stiamo usando! E lo facciamo con con una frequenza pazzesca, quotidianamente. Oltre alla frequenza, anche la diffusione è alta - almeno, parlo per me: il mio vault LastPass conta 503 siti web dove ho un account. Cinquecentotre. Certo, molti siti non esisteranno più, e il 90% non li uso mai, ma ad ogni modo gli account a cui tengo davvero sono senz\u0026rsquo;altro qualche decina.\nSe uno di questi account \u0026ldquo;importanti\u0026rdquo; mi venisse rubato, sarebbe un bel fastidio, per usare parole delicate. Come potrebbe succedere? Ci sono almeno queste 2 considerazioni da fare:\nI database degli account di molte importanti realtà del web sono già stati rubati in passato. Google, Linkedin, eBay, Libero, Sony, e chissà quanti altri - compreso lo stesso LastPass! - hanno subito un qualche tipo di compromissione/furto di queste informazioni. E quasi sempre si è trattato di furti di milioni di account. Magari anche il tuo è già in mani sbagliate, pronto per essere crackato dopodomani. Quindi è sbagliato \u0026ldquo;fidarsi\u0026rdquo; al 100% in generale, anche dei \u0026ldquo;nomi grossi\u0026rdquo;, o delle tecnologie consolidate (magari vi ricordate di Heartbleed, ad esempio). Forse usiamo la stessa password che usavamo 10 anni fa un po\u0026rsquo; dappertutto, o se va bene ne abbiamo due diverse - magari una per le poche cose \u0026ldquo;importanti\u0026rdquo; (email, banca e poco altro) e l\u0026rsquo;altra per tutte le altre cose \u0026ldquo;non importanti\u0026rdquo;. Anche tu fai così? ;-) Mettendo insieme i punti 1+2, il risultato è immediatamente questo:\nSe uso la stessa password un po\u0026rsquo; dappertutto da 10 anni, e durante questi 10 anni mi hanno rubato uno qualunque di quegli account, allora tutti i miei account sono a rischio.\nSuona male, vero?\nPoi probabilmente l\u0026rsquo;attaccante di turno userà uno strumento che, automaticamente, appena cracka con successo un account di (per esempio) Facebook, immediatamente prova la stessa combinazione \u0026ldquo;login/email + password\u0026rdquo; su GMail Twitter Linkedin Tumblr Instagram UniCredit BNL Fineco e altre centinaia di siti. E poi, su ciascuno di quelli dove il tentativo di login va a buon fine, sceglie: o si mette da parte l\u0026rsquo;accesso ottenuto \u0026ldquo;per usi futuri\u0026rdquo;, oppure cambia immediatamente la password con una a sua scelta, tagliando fuori il legittimo proprietario. Suona molto male, vero?\nOra, è chiaro che i miei account non sono granché interessanti da rubare rispetto a quelli di un miliardario o di una star di Hollywood. Ma non è questo il punto. Il punto è che questi attacchi vengono quasi sempre eseguiti su milioni di account non necessariamente \u0026ldquo;selezionati\u0026rdquo;: l\u0026rsquo;esposizione a questo rischio non è correlata al portafoglio, insomma. Siamo tutti a rischio.\nA me è successo Un bel po\u0026rsquo; di anni fa mi sono trovato 4 acquisti completati su eBay, per un totale di più di 3000€ da pagare. Acquisti che ovviamente non avevo mai fatto. Ho parlato con altre 2 persone a cui è successo, e che sono dovute passare attraverso una denuncia alla Polizia Postale per risolvere. Io sono stato più fortunato perché ho risolto semplicemente seguendo le procedure di segnalazione con eBay, però ho dovuto comunque dedicare un paio d\u0026rsquo;ore a capire quali fossero queste procedure e ad applicarle. Avevo una password debole, fatta solo di 9 lettere minuscole (che ovviamente ho cambiato in quell\u0026rsquo;occasione, anche perché eBay al tempo possedeva PayPal e\u0026hellip; non si sa mai). Ma quello che era peggio è che la stessa password l\u0026rsquo;avevo usata per decine di account su altri siti. Quindi, oltre alle 2 ore perse per eBay, ho dovuto dedicare qualche altra ora per fare il \u0026ldquo;giro\u0026rdquo; dei miei account a cambiare la password. Davvero un modo poco interessante di passare il tempo!\nLe password dovrebbero essere\u0026hellip; Il problema n°1 delle password, \u0026ldquo;lato utente\u0026rdquo;, è che devono essere facili da ricordare. E questa caratteristica fa a botte con tutte le caratteristiche che invece sono raccomandabili, e che sono più o meno queste:\nE\u0026rsquo; bene usare una password differente per ogni account. Questo per evitare che, una volta rubatoci un account, ce ne vengano rubati altri N solo perché la login/email e la password che abbiamo usato sono le stesse. Questo studio ci racconta ad esempio che circa metà degli utenti Facebook nel 2010 usava la stessa password dell\u0026rsquo;account Facebook su altri siti. E\u0026rsquo; bene cambiare periodicamente ogni password. Questo darà meno tempo utile ad un eventuale attacco \u0026ldquo;a posteriori\u0026rdquo; su database di account rubati magari qualche mese prima. Questa statistica dice che circa il 60% dei giovani americani cambia le proprie password almeno una volta all\u0026rsquo;anno. Avrei scommesso che la situazione fosse molto peggiore di così! E\u0026rsquo; bene che le password siano lunghe (diciamo almeno 12 caratteri). Oggi è possibile noleggiare risorse computazionali online, ottenendo una potenza di calcolo inimmaginabile fino a qualche anno fa, e in crescita continua! Dato che il tempo necessario a crackare una password con metodi brute-force ha andamento esponenziale rispetto alla sua lunghezza, è bene puntare all\u0026rsquo;uso di pass_phrase_ che contengano molti caratteri. La vignetta di xkcd più sopra suggerisce esattamente questo. E\u0026rsquo; bene che le password includano caratteri presi da più insiemi tra questi: lettere minuscole, lettere maiuscole, numeri, simboli. Questo fattore probabilmente oggi è utile soprattutto per far sì che la password rispetti eventuali vincoli che molti siti ancora impongono durante la creazione dell\u0026rsquo;account, che magari consentono di scegliere una password di soli 4 caratteri, purché ci siano dentro una cifra e un simbolo. Quello che conta molto di più è la cruda lunghezza di una password! E\u0026rsquo; bene che le password non coincidano con parole da dizionario (in qualunque lingua). Questo perché una tecnica fruttuosa per indovinare password è il dictionary attack, e relative modifiche (aggiungendo prima/dopo delle combinazioni di 1/2/3/4/5 cifre, e/o giocando con maiuscole/minuscole, e/o usando 2/3 parole affiancate, e/o giocando con le sostituzioni Leet come \u0026ldquo;p@55w0rdd1ff1c1l3\u0026rdquo; invece che \u0026ldquo;passworddifficile\u0026rdquo;, eccetera). Un buon tasso di successo ha anche l\u0026rsquo;uso di un dizionario composto dalle password più usate, come questo - suggerisco di darci un\u0026rsquo;occhiata, per farsi un\u0026rsquo;idea di come spesso sia sottovalutato il problema! Insomma creare delle password \u0026ldquo;sicure\u0026rdquo; sembra una gigantesca rottura di scatole, vero? :-)\nLa mia soluzione Ho pensato a una soluzione semplice, che consente allo stesso tempo\nfacilità di creazione di una nuova password quando serve rispetto di tutte (!) le caratteristiche sopra elencate facilità di memorizzazione L\u0026rsquo;idea è quella di cambiare la nostra attuale\nPASSWORD con qualcosa simile a\n\u0026hellip;2016F\u0026hellip;PASSWORD \u0026hellip; perché:\nInizia con un segno di punteggiatura, invece che con una lettera o cifra (una scelta statisticamente meno probabile rispetto alle password più usate, il che non guasta). Questo studio a pagina 106 dà un\u0026rsquo;idea sui pattern più utilizzati per costruire una password. Quel capitolo è molto interessante in generale. Include la PASSWORD che già usate e ricordate, e che può essere anche relativamente semplice, perché il resto dei caratteri che ci aggiungiamo prima la rende abbastanza lunga e complessa in ogni caso. Il \u0026ldquo;.\u0026rdquo; è un simbolo che esiste in qualunque tastiera di qualunque dispositivo, ed è sempre in prima battuta anche su smartphone/tablet: quindi non obbliga a premere [Shift] né a commutare la tastiera alfabetica in quella dei simboli, rendendo la digitazione più rapida. Include l\u0026rsquo;anno corrente: in questo modo, quando arriva il 2017 è immediato capire che è ora di cambiare la password. Un cambio di password all\u0026rsquo;anno non è male, anche se c\u0026rsquo;è qualche sito che obbliga a cambiamenti più frequenti. Questo studio, anche se un po\u0026rsquo; vecchiotto (è del 2009), conclude che per una password \u0026ldquo;robusta\u0026rdquo; il fatto che resti immutata per lungo tempo non aumenta significativamente la sua debolezza rispetto ad un attacco brute-force. Viceversa, una password debole è molto soggetta al problema. Dopo l\u0026rsquo;anno, c\u0026rsquo;è una lettera maiuscola che è l\u0026rsquo;iniziale del nome del servizio a cui stiamo associando l\u0026rsquo;account - \u0026ldquo;F\u0026rdquo; per \u0026ldquo;Facebook\u0026rdquo; ad esempio. Questo rende la password automaticamente diversa (quasi) per ogni sito, senza renderla impossibile da ricordare. Per togliere quel \u0026ldquo;quasi\u0026rdquo; e dormire sonni tranquilli, si potrebbe scrivere per esteso il nome del servizio - insomma \u0026ldquo;FACEBOOK\u0026rdquo; invece di \u0026ldquo;F\u0026rdquo;, ottenendo anche una password enormemente più sicura, però un po\u0026rsquo; scomoda da digitare. Si potrebbe pensare che un solo carattere di differenza non aiuti granché sul fronte della sicurezza, ma va tenuto conto che i database degli account memorizzano (quasi sempre) le password non in chiaro, ma \u0026ldquo;hashate\u0026rdquo; con qualche algoritmo, e un singolo carattere diverso fa cambiare totalmente un hash - per provare questa cosa in 10 secondi si possono calcolare in questa pagina gli hash per le due stringhe \u0026ldquo;prova1\u0026rdquo; e \u0026ldquo;prova2\u0026rdquo; usando l\u0026rsquo;algoritmo MD2 proposto di default, ottenendo rispettivamente \u0026ldquo;c2ab7a75856a61ab8e7feca9276108d8\u0026rdquo; e \u0026ldquo;89034ca8d78229201b7e3f92e61a33ae\u0026rdquo;. La parte \u0026ldquo;anno+lettera\u0026rdquo; è non alla fine della password. Forse incide poco, ma anche il fatto che la differenza tra due password non sia alla fine sembra avere un minimo peso, stando a questo studio. A parità di sforzo, tanto vale annegare questa differenza a metà della password. Usa 2 sequenze di punti per \u0026ldquo;abbracciare\u0026rdquo; la combinazione anno+lettera, così diventa più lunga restando facile da digitare e da ricordare (casomai scegliete di usare 4 o 5 \u0026ldquo;.\u0026rdquo; se la vostra PASSWORD è troppo corta) Combina punteggiatura, maiuscole, cifre (e anche minuscole, se la vostra PASSWORD ne prevede): ottimo, tutti e 4 gli insiemi sono utilizzati! Quindi nessun sito rifiuterà questa password perché ritenuta \u0026ldquo;troppo semplice\u0026rdquo;, e lo schema sarà valido ovunque, senza costringerci a gestire delle eccezioni. E\u0026rsquo; facile da ricordare: è sempre lo stesso schema, una volta pensato è già imparato! La cambiamo 1 volta all\u0026rsquo;anno, e siamo indotti a farlo \u0026ldquo;automaticamente\u0026rdquo; mentre la digitiamo, ma soprattutto è comoda da cambiare, perché non costringe a inventarsi nulla di esoterico: lo schema è sempre uguale, e il cambiamento di un solo carattere da \u0026ldquo;2016\u0026rdquo; a \u0026ldquo;2017\u0026rdquo; ha le stesse conseguenze positive sull\u0026rsquo;hash già scritte più sopra. E\u0026rsquo; sufficientemente lunga, perché alla vostra PASSWORD stiamo aggiungendo almeno 11 caratteri, quindi il totale è sicuramente \u0026gt;14 caratteri. Ottimo anche per quei (rari) siti più attenti che chiedono password lunghe almeno 12 caratteri. Varianti e aggiunte PIN Se ti piace di più, invece di una PASSWORD puoi usare il PIN del tuo telefono, ottenendo qualcosa come \u0026hellip;1234\u0026hellip;2016F che totalizza comunque 15 caratteri e mantiene tutte le caratteristiche che ho descritto. Meno robusta perché c\u0026rsquo;è solo una lettera, ma tutto sommato adeguata. Magari usa più punti: in \u0026hellip;..1234\u0026hellip;..2016F ci sono 19 caratteri.\nPASSPHRASE Se hai già in mente una PASSPHRASELUNGA già di suo, puoi viceversa pensare ad uno schema più compatto del tipo .PASSPHRASELUNGA2016F: un solo punto all\u0026rsquo;inizio, \u0026gt;20 caratteri, c\u0026rsquo;è l\u0026rsquo;anno, c\u0026rsquo;è la lettera sempre diversa alla fine\u0026hellip; non male!\nPUNTI Ancora, puoi scegliere di esagerare con i punti costruendo un\u0026rsquo;idea semplice, tipo: \u0026hellip;\u0026hellip;\u0026hellip;Nove2016F -\u0026gt; 9 punti, poi ancora \u0026ldquo;9\u0026rdquo; scritto in lettere, e il solito anno+lettera, per un totale di 18 caratteri, in una password robusta, facile da ricordare e digitare, unica, croccantina, quadrata, pratica, buona.\n2FA Dove è disponibile, e buona cosa sfruttare la \u0026ldquo;2-factor authentication\u0026rdquo; per proteggere i tuoi account. Ad esempio GMail, Facebook, Linkedin la supportano, e puoi vedere su questo sito quali altri servizi la supportano e in che modo. E\u0026rsquo; un miglioramento alla sicurezza che supera qualunque password complessa, e non ha controindicazioni pratiche. Si tratta di fornire al servizio il proprio n° di cellulare, in modo tale che ogni volta che avviene un tentativo di login da un nuovo dispositivo, il servizio manda via SMS un codice da digitare per poter completare il login. Ricordati di impostare sempre una \u0026ldquo;scappatoia\u0026rdquo;, nel caso tu perda il telefono! Questo vale soprattuto per l\u0026rsquo;Account Google, se la tua email è su GMail: configura una email di riserva (ad esempio quella di lavoro, o dei familiari), in modo da poter ottenere in qualunque caso l\u0026rsquo;accesso al tuo account, imposta qualche numero di telefono di backup nel caso venga perso l\u0026rsquo;accesso al telefono principale, ed eventualmente stampati i \u0026ldquo;Codici di Backup\u0026rdquo; (o salvali da qualche parte online, in modo che siano recuperabili senza necessità di usare GMail).\nLASTPASS Per gestire le mie password in maniera comoda mentre sono al PC uso LastPass, che offre una serie di funzionalità eccellenti tra cui la compilazione automatica, l\u0026rsquo;eventuale generazione automatica di password sicure, un check del livello di sicurezza delle proprie password, indicazioni sul fatto che la stessa password sia usata su più siti, eccetera eccetera. Preferisco questo strumento, invece che memorizzare le password direttamente nel browser. Forse però sarebbe più sensato abbandonare anche questo strumento e adottare solamente la soluzione mnemonica che propongo in questo articolo, per evitare ulteriori possibilità di furto dei propri dati\u0026hellip; ci penserò.\nLink Ecco qualche link correlato a quanto ho scritto:\nHowSecureIsMyPassword.net: utile per avere un\u0026rsquo;idea di massima su quanto sia \u0026ldquo;buona\u0026rdquo; una password - magari digitateci qualcosa di simile alla password che avete in mente, invece che proprio uguale\u0026hellip; non si sa mai, giusto? ;-) GRC \u0026ldquo;How big is your haystack?\u0026rdquo;: circa come sopra, ma più dettagliato, e soprattutto contiene molte considerazioni interessanti sul tema. PasswordResearch.com: soprattutto la pagina delle [Statistics](http://passwordresearch.com/stats/statindex.html#User Password Practices), per farsi un\u0026rsquo;idea di massima dei comportamenti, e il blog. Conclusioni Mi è sembrata un\u0026rsquo;idea semplice da mettere in pratica, ma allo stesso tempo efficace.\nOra si tratta di fare il giro dei primi account importanti che ti vengono in mente, e cambiare dappertutto quella vecchia password\u0026hellip; ;-)\n","date":"2016-01-30T00:00:00Z","permalink":"https://www.RaffaeleBianco.it/p/password/","title":"Password!"},{"content":"Per scegliere quale smartphone farmi regalare, ho studiato un po\u0026rsquo; di materiale online.\nCondivido di seguito le risorse che ho trovato più utili, e che secondo me consentono abbastanza efficacemente di levarsi i dubbi su cosa comprare:\nTopDiGamma, un blog nel quale c\u0026rsquo;è un articolo aggiornato mensilmente sui \u0026ldquo;best buy\u0026rdquo; per fascia di prezzo e con molte informazioni tecniche. Davvero ottimo. Schede tecniche su HDBlog.it, comode per confrontare due o più modelli fianco a fianco. Le video-recensioni di HDBlog.it e di Andrea Galeazzi (disponibili anche su YouTube), forse a volte un po\u0026rsquo; prolissi e nerdy, ma nel complesso utili per avere un colpo d\u0026rsquo;occhio più \u0026ldquo;realistico\u0026rdquo; sui telefoni. Mi sembrano importanti i commenti del recensore, specie durante la conclusione di ciascuna recensione. Una volta decisi i modelli di interesse, un giretto in un negozio per poterli impugnare non guasterebbe, magari si trova un commesso competente, e qualche commento utile può saltare fuori anche lì. Io non lo ho mai fatto, comunque.\nAd ogni modo, alcune informazioni mi sono sfuggite ugualmente, anche dopo tante ricerche meticolose! Scrivo di seguito tutte le considerazioni sull\u0026rsquo;LG G4 che sono maturate durante l\u0026rsquo;uso del telefono, e che in alcuni casi sarebbe stato interessante sapere prima. Saranno pareri tendenzialmente critici, che però non spostano radicalmente la mia opinione su questo telefono, che resta secondo me uno dei migliori acquisti su questa fascia di prezzo per l\u0026rsquo;inizio 2016!\nSupporta la tecnologia Quick Charge 2.0 di Qualcomm, quindi usando appositi caricatori il telefono si ricarica più rapidamente. Io ho preso questo da muro, e questo da auto, entrambi della AUKEY che mi pare godere di buona reputazione online. Qui c\u0026rsquo;è qualche grafico interessante sui tempi di ricarica. Quello che le recensioni non dicono è che pare che questa tecnologia consumi prima le batterie (ad esempio puoi leggere questo): per questo motivo ho scelto quei 2 modelli di caricatore, così da usare la presa Quick Charge solo quando mi serve davvero; per il resto uso quella \u0026ldquo;standard\u0026rdquo; da 2.4A - che tutto sommato carica ugualmente il telefono in tempi piuttosto rapidi. Supporta la ricarica wireless (chiamata \u0026ldquo;QI\u0026rdquo;), ma non out-of-the-box, perché LG ha scelto di non includere l\u0026rsquo;antenna necessaria nelle back-cover originali che arrivano nella confezione del telefono! Le soluzioni sono: acquistare una back-cover sostitutiva che integri l\u0026rsquo;antenna QI (per levarmi la curiosità - anche sulla praticità delle flip-cover in generale - ho comprato questa flip-cover non originale, e questo caricabatteria QI: funziona tutto perfettamente, ma dopo averlo sfruttato non più di 3-4 volte in un mese posso dire che questa storia del QI mi è tutto sommato inutile, perché la ricarica è molto più lenta rispetto al cavetto classico, e soprattutto perché la flip-cover mi dà fastidio e obbliga a rinunciare alla back-cover in pelle che tanto mi piace, sostituendola in questo caso con la normale plastica\u0026hellip; naaah!); acquistare l\u0026rsquo;antenna NFC+QI da sola (ad esempio questa), il che richiede una semplice modifica della cover originale per rimuovere l\u0026rsquo;adesivo-antennina NFC-only e applicare al suo posto questa NFC+QI (c\u0026rsquo;è questo video che spiega come fare, sembra piuttosto semplice). Ha il fondo curvo, con bordi davvero sottili, il che lo rende secondo me bello e meno evidente quando sta in tasca, ma rende estremamente fastidioso l\u0026rsquo;uso mentre è appoggiato sul tavolo perché \u0026ldquo;balla\u0026rdquo;! Il problema si risolve parzialmente adottando una flip-cover, ma tocca appoggiare il telefono con la cover aperta\u0026hellip; Inoltre, sempre a causa del fondo curvo, diventa impossibile adottare un porta-smartphone da auto magnetico tipo questo. E questo è davvero fastidioso. La back-cover in pelle è davvero bella secondo me, ma è scivolosa, e rende l\u0026rsquo;uso a una mano ancora più difficile. Ha i bordi molto sottili, il che contribuisce all\u0026rsquo;estetica e al feeling ottimo in tasca, ma ne compromette l\u0026rsquo;ergonomia durante l\u0026rsquo;uso: ho provato ad usare per qualche giorno questa cover protettiva in plastica trasparente, che aggiunge ovviamente spessore e peggiora drasticamente l\u0026rsquo;estetica (specie perché copre completamente la back-cover in pelle), ma rende il telefono molto più comodo da impugnare e molto meno scivoloso. Risponde male ai tentativi di sblocco sia tramite doppio-tap che tramite knock-code (combinazione di tap configurabile): spesso servono 2-3-4 tentativi, quindi ci ho rinunciato e ho ripiegato sul classico sblocco con pin, che non ha questi problemi. Questo bug molto fastidioso è un altro fattore che, a posteriori, mi fa pensare che forse era meglio il Samsung S6, che ha lo scanner per impronta digitale per sbloccarlo rapidamente. La risoluzione QHD fa consumare più batteria rispetto alla classica FullHD. Inoltre sul display di uno smartphone anche a 2cm di distanza dall\u0026rsquo;occhio non si distinguono i pixel già su un FullHD, quindi spingere la risoluzione oltre a questo limite direi che porta solo svantaggi. I 5,5\u0026quot; rendono il telefono quasi inutilizzabile con una sola mano. Nessuna sorpresa, me lo aspettavo, e devo anche dire che il display grande è stato il mio primo criterio di scelta per questo telefono; ma a posteriori mi vien da dire che un display leggermente più stretto, come quello del Samsung S6 (5,1\u0026quot; di diagonale), probabilmente vincerebbe: l\u0026rsquo;uso ad una mano è molto più frequente di quanto pensassi, e da 5,5\u0026quot; a 5\u0026quot; non ci sono reali rinunce nelle funzionalità. La parte bassa del display è occupata quasi sempre dai tasti virtuali standard Android (Back + Home + TaskManager), che oltre a occupare pixel sono secondo me molto meno pratici rispetto ai tasti dedicati (specie rispetto al tasto Home fisico). Quindi i 5,5\u0026quot; fisici si riducono spesso di qualche frazione di pollice\u0026hellip; avvicinandosi guarda caso ai 5,1\u0026quot; del Samsung S6, che ha pure i tasti Android fisici dedicati. Il cavetto USB incluso nella confezione è corto, e mi impedisce di usare il telefono mentre è in ricarica e sto steso a letto. Però è della lunghezza giusta per l\u0026rsquo;uso in auto! Per casa ho preso questo cavetto da 3m, che è addirittura troppo lungo - la scelta giusta probabilmente era la versione da 2m. Al momento della scelta (inizio Dicembre 2015), il prezzo del Samsung S6 era più alto rispetto al prezzo dell\u0026rsquo;LG G4, fattore che insieme alla batteria sostituibile, all\u0026rsquo;espandibilità tramite MicroSD, e alla voglia di cambiare marchio (ho usato un Samsung S2 per qualche anno prima di questo) hanno spostato la mia scelta immediatamente su questo G4. Oggi forse, con i prezzi di oggi e le considerazioni fatte sopra, aggiungendo anche il fatto che il SoC dell\u0026rsquo;S6 (Exynos 7420) ha prestazioni maggiori circa del 25% (per quanto possa contare) rispetto allo Snapdragon 808 del G4\u0026hellip; sarebbe una scelta per me più difficile! ;)\n","date":"2016-01-23T00:00:00Z","permalink":"https://www.RaffaeleBianco.it/p/scegliere-lo-smartphone-considerazioni-ex-post/","title":"Scegliere lo smartphone: considerazioni ex-post"},{"content":"Un minuto di riscaldamento improvvisato in sala prove (Luglio 2015).\n[youtube https://www.youtube.com/watch?v=lVEKSxcFZyY]\n","date":"2015-07-11T00:00:00Z","permalink":"https://www.RaffaeleBianco.it/p/warmup-alla-batteria/","title":"Warmup alla batteria"},{"content":"I 3% sono stati un trio fusion strumentale, a volte quartetto con Matteo al sax, che è durato da inizio 2015 a metà 2016, in cui ho suonato la batteria.\nEcco un paio di registrazioni in sala prove - un\u0026rsquo;improvvisazione e una cover di Billy Cobham:\nTODO Apri in SoundCloud\n","date":"2015-07-01T00:00:00Z","permalink":"https://www.RaffaeleBianco.it/p/3/","title":"3%"},{"content":"\u0026ldquo;Higher ground\u0026rdquo; di Stevie Wonder, versione cover di Dave Weckl, \u0026ldquo;minus drums\u0026rdquo; con me alla batteria, registrato tutto con troppa fretta e troppe poche prove:\n[soundcloud url=\u0026ldquo;https://api.soundcloud.com/tracks/212824633\" params=\u0026ldquo;color=ff5500\u0026amp;auto_play=false\u0026amp;hide_related=false\u0026amp;show_comments=true\u0026amp;show_user=true\u0026amp;show_reposts=false\u0026rdquo; width=\u0026ldquo;100%\u0026rdquo; height=\u0026ldquo;166\u0026rdquo; iframe=\u0026ldquo;true\u0026rdquo; /]\n","date":"2015-06-24T00:00:00Z","permalink":"https://www.RaffaeleBianco.it/p/higher-ground-drum-cover/","title":"\"Higher ground\" drum cover"},{"content":"I JFP (Jazz/Funk Project) sono stati una formazione strumentale di 8 elementi, compresi fiati e percussioni. Ci ho suonato la batteria dal 2014 al 2016.\nJFP su Facebook | JFP su SoundCloud\nEcco un medley di registrazioni fatte in presa diretta in sala prove, durante i primi mesi:\n[soundcloud url=\u0026ldquo;https://api.soundcloud.com/tracks/209077986\" params=\u0026ldquo;color=ff5500\u0026amp;auto_play=false\u0026amp;hide_related=false\u0026amp;show_comments=true\u0026amp;show_user=true\u0026amp;show_reposts=false\u0026rdquo; width=\u0026ldquo;100%\u0026rdquo; iframe=\u0026ldquo;true\u0026rdquo; /]\n","date":"2015-05-31T00:00:00Z","permalink":"https://www.RaffaeleBianco.it/p/jfp/","title":"JFP"},{"content":"\u0026ldquo;Retrato brasileiro\u0026rdquo; di Baden Powell, il primo brano che ho provato ad abbozzare con la chitarra classica:\n[youtube https://www.youtube.com/watch?v=wJDr1iI0xEQ]\n","date":"2015-05-09T00:00:00Z","permalink":"https://www.RaffaeleBianco.it/p/retrato-brasileiro/","title":"Retrato brasileiro"},{"content":"Il Kollettivo Stesi è una band funk/acidjazz di Treviso di cui sono stato batterista dal 2007 al 2014.\nEcco alcuni brani che abbiamo registrato insieme:\n[soundcloud url=\u0026ldquo;https://api.soundcloud.com/playlists/60879828\" params=\u0026ldquo;color=ff5500\u0026amp;auto_play=false\u0026amp;hide_related=false\u0026amp;show_comments=true\u0026amp;show_user=true\u0026amp;show_reposts=false\u0026rdquo; width=\u0026ldquo;100%\u0026rdquo; height=\u0026ldquo;450\u0026rdquo; iframe=\u0026ldquo;true\u0026rdquo; /]\n","date":"2014-12-31T00:00:00Z","permalink":"https://www.RaffaeleBianco.it/p/kollettivo-stesi/","title":"Kollettivo Stesi"},{"content":"Un medley di registrazioni sparse, fatte in sala prove tra il 2009 e il 2011, nelle quali suono la batteria:\n[soundcloud url=\u0026ldquo;https://api.soundcloud.com/tracks/182796035\" params=\u0026ldquo;color=ff5500\u0026amp;auto_play=false\u0026amp;hide_related=false\u0026amp;show_comments=true\u0026amp;show_user=true\u0026amp;show_reposts=false\u0026rdquo; width=\u0026ldquo;100%\u0026rdquo; height=\u0026ldquo;166\u0026rdquo; iframe=\u0026ldquo;true\u0026rdquo; /]\n","date":"2014-12-23T00:00:00Z","permalink":"https://www.RaffaeleBianco.it/p/medley-batteria/","title":"Medley batteria"},{"content":"Accessori Se vi può essere utile, quanto segue lo ho visto su www.DX.com, sito cinese dal quale ho già fatto almeno una ventina di acquisti, con prezzi bassi, spedizione gratuita (ma lentissima! fino a un paio di mesi), e qualità\u0026hellip; made in China. ;-)\nCustodie, per 2€ ciascuna mi sembrano interessanti ad esempio questa http://bit.ly/10xlncO e questa http://bit.ly/10xlsgF. Batteria a capacità maggiorata rispetto all\u0026rsquo;originale, 6€: http://bit.ly/10xmNEm. Custodia + batteria extra integrata, che quando è collegata al telefono lo ricarica e funge anche da supporto inclinato (tipo mini-TV): http://bit.ly/10xmWr7. Nello stesso sito si trovano poi custodie in similpelle, plastica, silicone, metallo, e poi batterie a durata estesa con cover posteriore sostitutiva (perché sono più spesse dell\u0026rsquo;originale), cavetti, caricabatterie da muro, caricabatterie da accendisigari auto, supporti per auto con ventosa, eccetera eccetera eccetera.\nApp interessanti al momento CamScanner: fotografi un documento, anche \u0026ldquo;da inclinato\u0026rdquo;, e l\u0026rsquo;app raddrizza la scansione, migliora i livelli (il bianco e il nero diventano contrastati come si deve), crea il PDF, e con 2 click puoi mandarlo via email o archiviarlo online. Utile per fotografare gli scontrini per la nota spese. ;-) Google Goggles: ricerche su Google partendo da una FOTO, invece che da un TESTO scritto\u0026hellip; da provare! RedLaser: inquadri un codice a barre e ottieni un elenco di store online che vendono quel prodotto, con i relativi prezzi. Flipboard e Feedly: per la lettura di news, il primo più \u0026ldquo;bello\u0026rdquo; e già con dei contenuti pre-configurati, il secondo invece è integrato con l\u0026rsquo;uso su PC ed è più \u0026ldquo;completo\u0026rdquo;: ci ho importato i feed già sottoscritti in Google Reader (che chiude a metà 2013). Pocket, per \u0026ldquo;parcheggiare\u0026rdquo; pagine web da leggere più tardi, il tutto sincronizzato tra tutti i dispositivi (questo è il punto!). CoolReader e Amazon, per la lettura di ebook: il secondo ovviamente si sincronizza col proprio account Amazon, per cui è possibile proseguire la lettura interrotta su Kindle o altri dispositivi. TeamViewer e Unified Remote, per pilotare il PC dal telefono. Il primo è già famoso, il secondo è interessante perché ha dei menu specifici, ad esempio play/stop/avanti/eccetera per controllare i software media player che stanno girando sul PC, utile quando il PC è collegato alla TV e io sono spaparanzato sul divano che mi guardo un divx. TV QuickSupport, ovvero TeamViewer \u0026ldquo;a rovescio\u0026rdquo;: controlla il tuo smartphone dal PC, con tastiera e mouse. Ottimo se lo smartphone è connesso alla rete tramite wi-fi, ad esempio per scrivere in WhatsApp. LLama: permette di cambiare automaticamente impostazioni del telefono a seconda di una o più condizioni, e/o a seconda della posizione. La posizione è rilevata in base alle celle dell\u0026rsquo;operatore telefonico che ci raggiungono, senza necessità di attivare il GPS (quindi senza consumare batteria). Ci vuole un po\u0026rsquo; per configurarlo, ma è molto versatile. Esempi di impostazioni che sto usando al momento: - quando il telefono viene messo in carica, attiva il Bluetooth (per l\u0026rsquo;auricolare); - quando mi allontano da casa o dall\u0026rsquo;ufficio, attiva il profilo Normale (perché di solito in ufficio tengo in silenzioso), spegni il WiFi e attiva il Bluetooth (per il vivavoce dell\u0026rsquo;auto) per 5 minuti, dopodiché spegnilo se non è avvenuta alcuna connessione (così si risparmia batteria); - quando arrivo a casa, attiva il profilo Normale (perché spesso lo dimentico in \u0026ldquo;Silenzioso\u0026rdquo; uscendo dai clienti) - quando si collega via Bluetooth il mio auricolare o il vivavoce dell\u0026rsquo;auto, spegni il WiFi (perché quando parlo le due cose combinate producono un\u0026rsquo;interferenza fastidiosa\u0026hellip; non so se sia un problema solo del mio telefono!) AllMyTv e TuneIn Radio, per guardare la TV e ascoltare la radio in streaming. Oltre alle nostre TV e radio, ci sono decine di emittenti straniere. iSlash, fa parte di quei giochini banali per partite veloci, ma \u0026ldquo;addictive\u0026rdquo; come pochi secondo me. Note varie Tenere premuto il tasto \u0026ldquo;home\u0026rdquo; e subito dopo anche il tasto di accensione per fare uno screenshot. Usare il PC per installare le app sul telefono: basta cercarle su http://play.google.com e cliccare [Installa]. ","date":"2013-05-18T00:00:00Z","permalink":"https://www.RaffaeleBianco.it/p/samsung-galaxy-s2-accessori--app/","title":"Samsung Galaxy S2: Accessori + App"},{"content":"Il mio primo mix: è \u0026ldquo;Juicy\u0026rdquo; dei Leslie Overdrive, che ho registrato alla batteria con il Kollettivo Stesi nel 2009 in sala prove, e che ho mixato daccapo partendo dalle tracce originali, per esercizio.\n[soundcloud url=\u0026ldquo;https://api.soundcloud.com/tracks/65572461\" params=\u0026ldquo;color=ff5500\u0026amp;auto_play=false\u0026amp;hide_related=false\u0026amp;show_comments=true\u0026amp;show_user=true\u0026amp;show_reposts=false\u0026rdquo; width=\u0026ldquo;100%\u0026rdquo; height=\u0026ldquo;166\u0026rdquo; iframe=\u0026ldquo;true\u0026rdquo; /]\n","date":"2012-10-31T00:00:00Z","permalink":"https://www.RaffaeleBianco.it/p/juicy-mix-2012/","title":"Juicy (mix 2012)"},{"content":"\u0026ldquo;Gearshift\u0026rdquo; è un pezzo di musica elettronica che mi sono divertito a fare in un paio di giorni di ozio estivo nel 2012, tentando di tirar fuori un suono aggressivo dal PC, e una sensazione di velocità - immaginando cioè una scena da film, su un mezzo che sta correndo veloce, con ampie panoramiche sul paesaggio che si aprono durante la seconda metà del brano, sempre tenendo il veicolo inquadrato nella sua corsa pura e incosciente.\n[soundcloud url=\u0026ldquo;https://api.soundcloud.com/tracks/20609758\" params=\u0026ldquo;color=ff5500\u0026amp;auto_play=false\u0026amp;hide_related=false\u0026amp;show_comments=true\u0026amp;show_user=true\u0026amp;show_reposts=false\u0026rdquo; width=\u0026ldquo;100%\u0026rdquo; height=\u0026ldquo;166\u0026rdquo; iframe=\u0026ldquo;true\u0026rdquo; /]\n","date":"2012-10-27T00:00:00Z","permalink":"https://www.RaffaeleBianco.it/p/gearshift/","title":"Gearshift"},{"content":"\nBello avere il mouse bluetooth:\nniente cavi niente ricevitori USB da perdere niente porte USB da impegnare Peccato però per questi dettagli:\nAnche nelle condizioni migliori, c\u0026rsquo;è una certa minima latenza tra il movimento del mouse e il movimento del puntatore a video. Non tutti se ne rendono conto, e non per tutti si tratta per forza di un problema - ma lo è di certo nei videogame. A volte Windows non vede più il mouse quando rientra da uno standby. Quindi bisogna rimuoverlo e ri-aggiungerlo fra i dispositivi. Per fortuna capita solo una volta ogni 10 standby, circa, e ci si mette solo un minuto a sistemare. Durante la copia di molti MB tramite WiFi (ad esempio da un altro pc), la risposta del mouse diventa intermittente e lenta, rendendolo quasi inutilizzabile. A quanto ho letto online, pare sia un problema di eccessivo traffico sulla banda dei 2.4GHz, impegnata sia dal bluetooth che dal WiFi. Funziona a batterie, quindi è sempre meglio avere un set di scorta in borsa. Funziona solo dopo che Windows si è avviato caricando gli opportuni driver. Quindi non è detto che funzioni con tutti i LiveCD (sia Linux che BartPE). E non funziona nel BIOS (poco male). Tirando le somme, direi che per quanto mi riguarda vincono i PRO sui CONTRO in ogni caso. Aggiornamento 2013: i CONTRO sono così snervanti che ho cambiato idea!\n","date":"2010-02-14T00:00:00Z","permalink":"https://www.RaffaeleBianco.it/p/mouse-bluetooth/","title":"Mouse bluetooth"},{"content":"\nPer gestire le mail di lavoro, uso Outlook. Un po\u0026rsquo; per abitudine, un po\u0026rsquo; perché si integra senza sforzo col telefono WinMobile.\nMi piacerebbe poter usare GMail ovviamente, ma il massimo a cui sono arrivato è inviare le mail che al destinatario appaiono con il mittente in questo formato: \u0026ldquo;Da: MioIndirizzo@GMail per conto di: MioIndirizzo@Lavoro\u0026rdquo;.\nPer carità, tutto funziona, se il mio interlocutore fa \u0026ldquo;Rispondi\u0026rdquo; la sua email arriva correttamente al MioIndirizzo@Lavoro, ma cmq non è ancora tutto ok per almeno questi 2 motivi:\nse scrivo alla mailing-list aziendale, dato che sto usando il server SMTP di GMail per l\u0026rsquo;archiviazione automatica della posta che spedisco, il messaggio viene rimbalzato. E-razzismo. se i clienti memorizzano nella propria rubrica il MioIndirizzo@GMail e iniziano a scrivermi lì, io mi ritrovo a dover consultare DUE mailbox invece di una. Una basta e avanza. Pazienza: ho rinunciato al mio obiettivo iniziale.\nHo deciso però di tenermi quel MioIndirizzo@GMail come backup automatico in tempo reale di tutta la posta che invio e ricevo tramite Outlook. Questo perché mi capita spesso di essere da clienti, e di dover accedere alle mie email senza avere il notebook operativo e/o collegato a internet\u0026hellip; poter accedere a tutta la mia posta con la potenza di GMail non è da poco - soprattutto per i 7.5GB di spazio e la ricerca istantanea. (Proprio questi due sono in fondo i miei motivi principali per cui passare a GMail\u0026hellip;)\nSenza entrare nei dettagli di ogni singolo passaggio, ecco quanto ho fatto:\nHo attivato un nuovo account su GMail - proprio quel MioIndirizzo@GMail che dicevo sopra. Nelle impostazioni del MioIndirizzo@GMail, ho collegato il MioIndirizzo@Lavoro, in modo da poter sia inviare che ricevere tutta la posta di lavoro. In Outlook, ho impostato l\u0026rsquo;account del MioIndirizzo@Lavoro in modo che lasci una copia dei messaggi sul server, rimuovendoli dopo qualche giorno. Ecco il passaggio chiave: sempre in Outlook, seguendo le istruzioni che ho trovato qui http://www.outlookcode.com/article.aspx?id=72 (Method #1), ho fatto in modo che nel CCN di qualunque email io spedisca venga messo automaticamente il MioIndirizzoGMail. La cosa interessante è che, nel MioIndirizzoGMail, la posta che invio da Outlook appare correttamente come \u0026ldquo;Posta Inviata\u0026rdquo; anche in GMail, e non come ricevuta! Risultati:\nOgni email che ricevo, appare anche nella Posta in Arrivo del MioIndirizzo@GMail. Ogni email che invio, appare anche nella Posta Inviata del MioIndirizzo@GMail. Continuo a usare Outlook esattamente come ho sempre fatto - zero operazioni aggiuntive. Quando mi serve ho tutte le email con tutti gli allegati sempre disponibili online, sul MioIndirizzo@GMail. Prossimo passo: sbarazzarmi dell\u0026rsquo;ARCHIVE.PST (2.5GB ad oggi\u0026hellip;), facendone l\u0026rsquo;upload sul MioIndirizzo@GMail e trasformando le cartelle in Etichette. Credo che tramite una combinazione di qualche tool + Mozilla Thunderbird + qualche sua extension + l\u0026rsquo;accesso IMAP al MioIndirizzo@GMail si possa fare\u0026hellip; ma non ho ancora indagato a fondo.\n","date":"2010-01-22T00:00:00Z","permalink":"https://www.RaffaeleBianco.it/p/gmail-come-backup-di-outlook/","title":"GMail come backup di Outlook"},{"content":"Rispondo qui ad una domanda di un amico via email, metti mai che torni buono a qualcun altro.\nche usi come player? punti di forza?\nPer ascoltare la musica al PC (e per tenerla ordinata) uso da tempo con soddisfazione foobar2000. Non ricordo quando e perché ho iniziato (prima usavo da anni il classico WinAmp)\u0026hellip; probabilmente devo aver letto da qualche parte che foobar2000 era il software più apprezzato dagli smanettoni, o qualcosa del genere - questo tipo di pubblicità mi attira inesorabilmente. :-)\nLe caratteristiche sono ovviamente descritte sul sito http://www.foobar2000.org, ma per quanto mi riguarda i punti di forza che sfrutto quasi quotidianamente sono:\nsupporto nativo per tanti formati, tra cui quelli che incontro più spesso (.mp3 .ogg .flac .wav, e anche .cue) transcodifica (da ogg a mp3, ad esempio) tagging (per quanto rudimentale, fa il suo) supporto all\u0026rsquo;mp3gain azioni \u0026ldquo;furbe\u0026rdquo; personalizzabili e associabili ai tasti (esempi: Alt+N per passare alla \u0026ldquo;Next\u0026rdquo; canzone, Alt+M per Muovere il file in una cartella, Alt+D per \u0026ldquo;Delete\u0026rdquo;-are un brano\u0026hellip;) supporto ai tasti \u0026ldquo;multimedia\u0026rdquo; del mio notebook (play stop mute next previous eccetera) possibilità di installarlo portable plugin opzionali per fare un milione di cose (più o meno utili ^_^) è freeware. Dato che nasce un po\u0026rsquo; scarno di suo, segnalo anche che tra le funzioni c\u0026rsquo;è la \u0026ldquo;skinnabilità\u0026rdquo; - non la uso, perché tendenzialmente non è che se ascolto musica devo guardare il software\u0026hellip; sto sicuramente facendo altro, oppure sto proprio ascoltando e basta.\nNon mi vengono in mente motivi per cui usare un\u0026rsquo;alternativa, al momento, quindi\u0026hellip; consigliato. ;-)\n","date":"2010-01-15T00:00:00Z","permalink":"https://www.RaffaeleBianco.it/p/foobar2000/","title":"foobar2000"},{"content":"Alla ricerca di software gratuiti per masterizzare, e che fossero già compatibili con Windows 7, ho letto online che ImgBurn è molto apprezzato.\nDopo un breve periodo di test, da oggi smetto di usare il famoso Nero a favore di ImgBurn. Motivi principali:\nE\u0026rsquo; gratuito (Nero, se non te l\u0026rsquo;hanno dato in bundle con qualche hardware, devi comprarlo oppure crackarlo\u0026hellip; e non si fa ^_^) E\u0026rsquo; portable (Nero si trova portable solo in versioni \u0026ldquo;dubbie\u0026rdquo; - crackate, e potenzialmente infettate da malware) E\u0026rsquo; leggero (pesa 3MB; Nero portable invece pesa 163MB, la versione full installata di più) E\u0026rsquo; completo (cioè non ci sono rinunce sulle funzionalità rispetto a Nero, a quanto ho visto finora - ovviamente mi riferisco al software per masterizzare, e non a tutta la suite di software che Nero distribuisce per fare di tutto di più, come editing video, backup automatici, disk-imaging e chi più ne ha più ne metta) L\u0026rsquo;interfaccia utente è molto completa: può intimorire al primo impatto, ma è molto ben organizzata e, senza modificare alcuna delle opzioni proposte, il programma funziona perfettamente da subito per le necessità \u0026ldquo;normali\u0026rdquo; (tipo masterizzare cartelle su cd/dvd, oppure creare cd musicali a partire da mp3, ad esempio).\nAl momento non ho trovato controindicazioni all\u0026rsquo;uso sotto nessun aspetto.\nwww.imgburn.com per informazioni e download!\n","date":"2010-01-02T00:00:00Z","permalink":"https://www.RaffaeleBianco.it/p/imgburn/","title":"ImgBurn"},{"content":"\u0026ldquo;Seventh hint\u0026rdquo; è un pezzo di musica elettronica che ho fatto nel 2004, giocando con un tempo dispari, synth ciccioni che mi piacciono sempre tantissimo, e un po\u0026rsquo; di feeling \u0026ldquo;etnico\u0026rdquo;.\n[soundcloud url=\u0026ldquo;https://api.soundcloud.com/tracks/689344\" params=\u0026ldquo;color=ff5500\u0026amp;auto_play=false\u0026amp;hide_related=false\u0026amp;show_comments=true\u0026amp;show_user=true\u0026amp;show_reposts=false\u0026rdquo; width=\u0026ldquo;100%\u0026rdquo; height=\u0026ldquo;166\u0026rdquo; iframe=\u0026ldquo;true\u0026rdquo; /]\n","date":"2004-10-08T00:00:00Z","permalink":"https://www.RaffaeleBianco.it/p/seventh-hint/","title":"Seventh hint"}]