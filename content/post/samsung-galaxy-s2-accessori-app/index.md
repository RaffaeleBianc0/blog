---
title: "Samsung Galaxy S2: Accessori + App"
date: "2013-05-18"
categories: 
  - "tecnologia"
tags: 
  - "android"
coverImage: "s2.jpg"
---

## Accessori

Se vi può essere utile, quanto segue lo ho visto su [www.DX.com](http://www.dx.com/), sito cinese dal quale ho già fatto almeno una ventina di acquisti, con prezzi bassi, spedizione gratuita (ma lentissima! fino a un paio di mesi), e qualità... made in China. ;-)

- **Custodie**, per 2€ ciascuna mi sembrano interessanti ad esempio questa [http://bit.ly/10xlncO](http://bit.ly/10xlncO) e questa [http://bit.ly/10xlsgF](http://bit.ly/10xlsgF).
- **Batteria a capacità maggiorata** rispetto all'originale, 6€: [http://bit.ly/10xmNEm](http://bit.ly/10xmNEm).
- **Custodia + batteria extra integrata**, che quando è collegata al telefono lo ricarica e funge anche da supporto inclinato (tipo mini-TV): [http://bit.ly/10xmWr7](http://bit.ly/10xmWr7).

Nello stesso sito si trovano poi custodie in similpelle, plastica, silicone, metallo, e poi batterie a durata estesa con cover posteriore sostitutiva (perché sono più spesse dell'originale), cavetti, caricabatterie da muro, caricabatterie da accendisigari auto, supporti per auto con ventosa, eccetera eccetera eccetera.

## App interessanti al momento

- **CamScanner**: fotografi un documento, anche "da inclinato", e l'app raddrizza la scansione, migliora i livelli (il bianco e il nero diventano contrastati come si deve), crea il PDF, e con 2 click puoi mandarlo via email o archiviarlo online. Utile per fotografare gli scontrini per la nota spese. ;-)
- **Google Goggles**: ricerche su Google partendo da una FOTO, invece che da un TESTO scritto... da provare!
- **RedLaser**: inquadri un codice a barre e ottieni un elenco di store online che vendono quel prodotto, con i relativi prezzi.
- **Flipboard** e **Feedly**: per la lettura di news, il primo più "bello" e già con dei contenuti pre-configurati, il secondo invece è integrato con l'uso su PC ed è più "completo": ci ho importato i feed già sottoscritti in Google Reader (che chiude a metà 2013).
- **Pocket**, per "parcheggiare" pagine web da leggere più tardi, il tutto sincronizzato tra tutti i dispositivi (questo è il punto!).
- **CoolReader** e **Amazon**, per la lettura di ebook: il secondo ovviamente si sincronizza col proprio account Amazon, per cui è possibile proseguire la lettura interrotta su Kindle o altri dispositivi.
- **TeamViewer** e **Unified Remote**, per pilotare il PC dal telefono. Il primo è già famoso, il secondo è interessante perché ha dei menu specifici, ad esempio play/stop/avanti/eccetera per controllare i software media player che stanno girando sul PC, utile quando il PC è collegato alla TV e io sono spaparanzato sul divano che mi guardo un divx.
- **TV QuickSupport**, ovvero TeamViewer "a rovescio": controlla il tuo smartphone dal PC, con tastiera e mouse. Ottimo se lo smartphone è connesso alla rete tramite wi-fi, ad esempio per scrivere in WhatsApp.
- **LLama**: permette di cambiare automaticamente impostazioni del telefono a seconda di una o più condizioni, e/o a seconda della posizione. La posizione è rilevata in base alle celle dell'operatore telefonico che ci raggiungono, senza necessità di attivare il GPS (quindi senza consumare batteria). Ci vuole un po' per configurarlo, ma è molto versatile. Esempi di impostazioni che sto usando al momento: - quando il telefono viene messo in carica, attiva il Bluetooth (per l'auricolare); - quando mi allontano da casa o dall'ufficio, attiva il profilo Normale (perché di solito in ufficio tengo in silenzioso), spegni il WiFi e attiva il Bluetooth (per il vivavoce dell'auto) per 5 minuti, dopodiché spegnilo se non è avvenuta alcuna connessione (così si risparmia batteria); - quando arrivo a casa, attiva il profilo Normale (perché spesso lo dimentico in "Silenzioso" uscendo dai clienti) - quando si collega via Bluetooth il mio auricolare o il vivavoce dell'auto, spegni il WiFi (perché quando parlo le due cose combinate producono un'interferenza fastidiosa... non so se sia un problema solo del mio telefono!)
- **AllMyTv** e **TuneIn Radio**, per guardare la TV e ascoltare la radio in streaming. Oltre alle nostre TV e radio, ci sono decine di emittenti straniere.
- **iSlash**, fa parte di quei giochini banali per partite veloci, ma "addictive" come pochi secondo me.

## Note varie

- Tenere premuto il tasto "home" e subito dopo anche il tasto di accensione per fare uno screenshot.
- Usare il PC per installare le app sul telefono: basta cercarle su http://play.google.com e cliccare \[Installa\].
