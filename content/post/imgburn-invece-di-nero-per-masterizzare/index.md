---
title: "ImgBurn"
date: "2010-01-02"
categories: 
  - "tecnologia"
coverImage: "images/imgburn___easy_burner_icon_replacement_by_sacrificials-d6e4jin.png"
---

Alla ricerca di software gratuiti per masterizzare, e che fossero già compatibili con Windows 7, ho letto online che [ImgBurn](http://www.imgburn.com/) è molto apprezzato.

Dopo un breve periodo di test, da oggi smetto di usare il famoso Nero a favore di ImgBurn. Motivi principali:

- E' gratuito (Nero, se non te l'hanno dato in bundle con qualche hardware, devi comprarlo oppure crackarlo... e non si fa ^\_^)
- E' portable (Nero si trova portable solo in versioni "dubbie" - crackate, e potenzialmente infettate da malware)
- E' leggero (pesa 3MB; Nero portable invece pesa 163MB, la versione full installata di più)
- E' completo (cioè non ci sono rinunce sulle funzionalità rispetto a Nero, a quanto ho visto finora - ovviamente mi riferisco al software _per masterizzare_, e non a tutta la suite di software che Nero distribuisce per fare di tutto di più, come editing video, backup automatici, disk-imaging e chi più ne ha più ne metta)

L'interfaccia utente è molto completa: può intimorire al primo impatto, ma è molto ben organizzata e, senza modificare alcuna delle opzioni proposte, il programma funziona perfettamente da subito per le necessità "normali" (tipo masterizzare cartelle su cd/dvd, oppure creare cd musicali a partire da mp3, ad esempio).

Al momento non ho trovato controindicazioni all'uso sotto nessun aspetto.

[www.imgburn.com](http://www.imgburn.com/) per informazioni e download!
